# -*- mode: mandoku-view; -*-
#+TITLE: 雲南通志
#+DATE: 2015-08-24 22:43:11.142331
#+PROPERTY: ID KR2k0055
#+PROPERTY: BASEEDITION WYG    
#+PROPERTY: JUAN 卷十九
<pb:KR2k0055_WYG_019-1a>¶
欽定四庫全書¶
　雲南通志卷十九¶
　　名宦(附忠/烈)¶
　　粤自疆域肇建設官分理職任有大小權位有重¶
　　輕莫非上佐元首下育黎庶雖越在萬里一言一¶
　　念悉稟闕廷也雖逺涖邉氓用休用威視同赤子¶
　　也士大夫明於致身敬事之義内既厥心外宣乃¶
　　力方隅未靖則招徠綏輯以懐柔之民夷未和則¶
<pb:KR2k0055_WYG_019-1b>¶
　　生養教訓以固結之至政績有成令譽鴻聲一歸¶
　　之君父而已無與焉斯真不求名而名足永垂者¶
　　哉歴代以來紀在誌乗班然可考世逺風㣲並存¶
　　而錄之未能悉核也¶
　國家夀考作人時雍化美恭逢¶
聖明繼體崇賡颺之烈隆師濟之風灼見克知懋官懋¶
　　賞用是人思自效各廸有功自此以往茇舍甘棠¶
　　畏壘爼豆將不勝書兹特登其已歿而留祀郡邑¶
<pb:KR2k0055_WYG_019-2a>¶
　　卓有可稱者至於取義成仁致命遂志或忠憤獨¶
　　激蹈白刃以捐生或名節共完率合門而殉難爰¶
　　表干雲之概用垂立懦之風志名宦忠烈附焉¶
　　總部¶
漢¶
　陳　立(字少遷四川臨邛人故金城司馬初為連然/長不韋令諸蠻畏之河平間夜郎王興等治)¶
　　(兵相攻遣使和解不從刻木象漢吏立道旁射之/杜欽説大將軍王鳯曰漢使和解諸蠻王侯王侯)¶
　　(受詔已復相攻輕易漢使不憚國威其效可見恐/議者復守和解彼得收獵其衆申固其謀黨助衆)¶
<pb:KR2k0055_WYG_019-2b>¶
　　(多雖有孫吳賁育智勇無所施屯田守之費不可/量宜因其罪惡未成選任職太守入誅其王侯尤)¶
　　(不軌者鳯然之因薦立為牂牁太守立至牂牁斬/夜郎王興諸夷震恐降立還郡興妻父翁指與興)¶
　　(子邪務收餘兵迫脅旁二十二邑反立與郡尉長/史分將攻之翁指據阨為壘立使竒兵絶饟道縱)¶
　　(反閒以誘其衆都尉萬年曰兵久不決費不可供/引兵獨進敗走趨立營立怒叱戲下令格之都尉)¶
　　(復還戰立引兵救之時天大旱立攻/絶其水道諸夷共斬翁指持首出降)¶
後漢¶
　文　齊(廣漢人西漢末為益州太守造陂池通灌溉/墾田二千餘頃率厲兵馬修障塞降集羣夷)¶
　　(甚得其和及公孫述據蜀齊阻險固守述拘其妻/子許以封侯齊不降聞光武即位乃閒道遣使自)¶
<pb:KR2k0055_WYG_019-3a>¶
　　(聞蜀平徵為鎮逺將軍封成/義侯道卒詔郡人立廟祀之)¶
　張　翕(巴郡人永平間為越巂太守政化清/平在郡十七年卒人慕之如喪父母)¶
　王　阜(蜀郡人元和間為益州太守政化尤異有神/馬四出滇池中甘露降白烏見始興學校漸)¶
　　(遷其俗阜/一作追)¶
　張　喬(籍貫失考安帝初為益州刺史元初四年越/巂夷封離叛遣中郎將尹就討之敗績詔以)¶
　　(兵屬喬五年永昌等三郡夷叛應離衆至十餘萬/破二十餘縣焚掠百姓千里無人喬遣從事楊竦)¶
　　(擊離等大破之離乞降三十六種皆附喬因奏/長吏姦滑激亂者九十人皆減死論諸夷遂定)¶
　楊　竦(籍貫失考為益州從事以刺史張喬命討封/離竦偵知賊盛未遽進先以詔書示三郡密)¶
<pb:KR2k0055_WYG_019-3b>¶
　　(徵死士懸重賞與離大戰破之斬首三萬餘級獲/生口千五百資財四千餘萬悉犒軍士離等惶怖)¶
　　(斬其渠帥乞降於是三十六種蠻悉來欵/附尋病創卒喬哀之上其功勒銘繪像焉)¶
　李　顒(巴郡人初為太尉掾熹平五年益州蠻叛執/太守雍陟御史朱龜討之不克朝議欲棄之)¶
　　(顒建䇿討伐乃拜顒益州太守遂與刺史/龎芝發板楯蠻擊破之獲雍陟歸諸蠻平)¶
　龎　芝(籍貫失考益州刺史熹平/五年與李顒同討叛夷)¶
　景　毅(廣漢人李顒卒後諸蠻復叛以毅為太守復/討定之毅初到郡斛米萬錢及至漸以仁㤙)¶
　　(未期月米價/減至數千錢)¶
　張亮則(字元修南鄭人牂牁太守威著南/土永昌越嶲夷欲叛畏亮則乃止)¶
<pb:KR2k0055_WYG_019-4a>¶
三國漢¶
　董　和(字幼宰南郡枝江人漢末率宗族西遷劉璋/以為牛鞞江原長時蜀土殷富俗尚奢靡和)¶
　　(躬率以儉所在皆化後遷益州太守其清約如前/與諸蠻從事務推誠心南土愛信先主定蜀徵為)¶
　　(掌軍中郎將署左/將軍大司馬府事)¶
　費　詩(字公舉犍為人建安末為綿竹令先主既定/成都領益州牧以詩為督軍從事尋拜牂牁)¶
　　(太守還為州前部司馬先主稱尊號詩上疏曰殿/下憤曹氏簒竊糾衆討賊今大敵未克而先自立)¶
　　(恐人心疑惑昔髙祖與楚約先入闗者王及子嬰左/就降尚懐推讓今不法髙祖愚臣不為殿下取也)¶
　　(遷永昌/從事)¶
<pb:KR2k0055_WYG_019-4b>¶
　諸葛亮(琅琊人建興元年領益州牧六月益州耆帥/雍闓殺太守求附於吳又使郡人孟獲誘煽)¶
　　(諸夷牂牁越嶲皆叛應闓三年春亮表請南征叅/軍馬謖進曰用兵之道攻心為上攻城為下心戰)¶
　　(為上兵戰為下願公服其心而已亮納之比至南/中所至戰㨗由越巂入斬闓等獲收餘衆拒亮亮)¶
　　(募生致之既擒使觀營陣復縱之更戰七縱七擒/猶遣獲獲不去曰公天威也南人不復反矣遂入)¶
　　(滇池益州永昌牂牁越巂四郡皆平亮即其渠率/而用之或以為疑亮曰若留外人則當留兵兵留)¶
　　(則無所食一不易也加夷新傷破父兄死喪留外/人而無兵必成禍害二不易也又夷累有廢殺之)¶
　　(罪自嫌釁重若留外人終不相信三不易也今吾/欲使不留兵不運糧而綱紀粗定夷漢粗安故耳)¶
　馬　忠(字德信閬中人少為郡吏獻帝建安末舉孝/廉除漢昌長後主建興元年丞相亮開府以)¶
<pb:KR2k0055_WYG_019-5a>¶
　　(忠為門下督三年亮南征拜為牂牁太守承朱褒/叛亂之後撫育䘏理甚有威惠八年召為丞相叅)¶
　　(軍副長史蔣琬署留府事又領州治中從事九年督/將軍張嶷等討汶山郡叛羌十一年南夷豪帥劉)¶
　　(胄反擾亂諸郡庲降都督張翼討之不克丞相亮亭/以忠代之遂斬胄平南土加忠奮威将軍封博陽)¶
　　(侯初建寧郡殺太守正昻縛太守張裔於呉故都/督常駐平彜縣至忠乃移治味縣處民夷之間又)¶
　　(越巂郡亦久失土地忠率將張嶷開復舊郡由此/就加安南將軍進封彭鄉亭侯延熙五年還朝加)¶
　　(拜鎮南大將軍七年留成都平尚/書事後復歸南十二年卒子修嗣)¶
　張　嶷(字伯岐南充國人後主建興九年為牙門將/屬馬忠討汶山叛羌南平四郡蠻夷輒有籌)¶
　　(畫戰克之功十一年又從忠討劉胄戰鬬常冠軍/首遂斬胄牂牁興古獠種反忠令嶷領諸營往討)¶
<pb:KR2k0055_WYG_019-5b>¶
　　(招降二千餘人悉傳詣漢中延熙三年除越巂太/守嶷之郡以恩信誘諸蠻北徼捉馬最驍勁不承)¶
　　(節度嶷自往討生縛其帥魏狼又解縱告諭諸蠻/聞之多漸降服以功賜爵闗内侯在郡十五載屢)¶
　　(著威績邦域安穆乞還乃徵詣成都/夷民扶轂涕泣隨之朝貢者數百人)¶
晉¶
　李　毅(天水人廣漢主簿太康間罷寧州入益州以/毅為校尉持節統兵鎮南中監五十八部明)¶
　　(達剛斷蠻民信/服事詳師旅考)¶
　毛　孟(寧州治中惠帝末西南夷叛會刺史李毅卒/孟詣京師求救不見省孟固請曰君亡親喪)¶
　　(幽閉窮城萬里訴哀不垂愍救既慙包胥無哭秦/之感又愧梁妻乏崩城之騐存不若亡乞賜臣死)¶
<pb:KR2k0055_WYG_019-6a>¶
　　(朝廷憐之乃以/王遜為刺史)¶
　王　遜(字邵伯魏興人仕郡察孝廉累遷上洛太守/私牛馬在郡生駒犢者秩滿悉以付官云是)¶
　　(郡中所産也惠帝末西南夷叛寧州刺史李毅卒/城中百餘人奉毅女固守經年永嘉四年治中毛)¶
　　(孟詣京師求刺史乃以遜為南夷校尉寧州刺史/道遇寇賊踰年乃至外逼李雄内有夷寇吏士散)¶
　　(没城邑邱墟遜披荒糾厲收聚離散征伐諸夷俘/馘千計威行寕土遣子澄奉表勸進於元帝帝嘉)¶
　　(之累加散騎常侍賜爵裦中縣公遜以地勢形便/分改諸郡皆見施行事詳建置太寧元年李雄遣)¶
　　(李驤等渡瀘水寇寧州遜使將軍姚崇爨琛拒之/戰於堂狼大破驤等崇追至瀘水赴水死者千餘)¶
　　(人崇以道逺不敢渡水遜以崇不窮追也怒囚諸/帥執崇鞭之怒甚髪上衝冠冠為之裂夜中卒州)¶
<pb:KR2k0055_WYG_019-6b>¶
　　(人復立遜中子堅行州府事詔/允之諡遜曰壯姚崇一作姚岳)¶
　姚　岳(明帝時寧州裨將軍太寧元年大/破李驤于堂狼晉寧至今有祠祀)¶
梁¶
　蕭　紀(南蘭陵人武帝子封武陵王大同三年為益/州都督建寧越巂叛紀振旅通道撫定夷人)¶
　徐文盛(字道茂彭城人大同末持節督寧州刺史先/是州在僻逺所管羣蠻不識教義貪欲財賄)¶
　　(劫簒相尋前後刺史莫能制文盛推心/撫慰示以威德夷獠感之風俗遂改)¶
隋¶
　梁　睿(字持德安定烏氐人開皇間為益州總管討賓/平代王謙之亂夷獠畏服夷酋爨震恃逺不)¶
<pb:KR2k0055_WYG_019-7a>¶
　　(睿請以寧州朱提雲/南西爨置總管從之)¶
　梁　毗(字景和安定烏氐人文帝時以直忤權貴出/為西寧州刺史在州十一年先是蠻夷酋長)¶
　　(皆服金冠以金多者為豪儁由此遞相陵奪每尋/干戈邊境略無寧歲毗患之後因諸酋長相率以)¶
　　(金遺毗毗置金坐側對之慟哭而謂之曰此物飢/不可食寒不可衣汝等以此相滅不可勝數今將)¶
　　(此來欲殺我耶一無所納悉以還之於是蠻夷感/悟不相攻擊帝聞而善之徵為散騎常侍大理卿)¶
唐¶
　韋仁夀(京兆萬年人髙祖時擢巂州都督府長史南/寧州納欵朝廷歲遣使撫之率貪饕為邊患)¶
　　(帝素聞仁夀治理詔檢校南寧州都督寄治越巂/歲一按行慰勞仁夀將兵五百人循西洱河開地)¶
<pb:KR2k0055_WYG_019-7b>¶
　　(數千里稱詔置七州十五縣擇酋豪授以牧宰威/令簡嚴人皆安悦將還酋長泣曰天子藉公鎮撫)¶
　　(奈何欲去我仁夀以池壁未立為解諸蠻即相率/築城起廨甫旬略具仁夀乃告以實曰吾奉詔第)¶
　　(撫循庸敢擅留南中父老乃悲啼祖道遣子弟隨/貢方物天子大悦仁夀請徙治南寧州詔可勅益)¶
　　(州給兵䕶送刺史竇軌疾仁夀功訹言山獠/方叛未可以勤逺略遂不遣仁夀歲餘卒)¶
　爨歸王(南寧州西爨白蠻也有才略貞/觀間為南寧州都督忠於唐)¶
　趙孝祖(永徽間以左領軍將軍為郎州道行軍總管/討南寧白水蠻平之因奏勃弄以西與楪榆)¶
　　(洱河相接無大部長好結仇怨明年移/兵大破西南夷撫而安之其境遂定)¶
　韓思彦(字英逺鄧州人髙宗時為監察御史巡察劒/南益州高貲兄弟相訟屢年不決思彦勅厨)¶
<pb:KR2k0055_WYG_019-8a>¶
　　(宰飲以乳二人悟囓肩相泣曰夷獠不識孝義公/無乃以弟兄共乳而生耶乃請輟訟至西洱河誘)¶
　　(叛蠻降之璽/書褒美焉)¶
　韋　臯(字城武京兆萬年人貞元初為劒南節度使/兼雲南安撫使初西瀘令鄭回為南詔清平)¶
　　(官説異牟尋歸唐而無路自致㑹臯至鎮有威惠/招撫境上尋潛遣人求内附臯以聞乃命臯作書)¶
　　(諭之遂決䇿歸唐尋請以大臣子弟質於臯臯辭/固請乃令就學成都尋屢從臯破吐蕃兵事詳師)¶
　　(旅考南詔自是/比年貢方物)¶
　李德裕(字文饒贊皇人太和三年為鄭滑節度使踰年徙/劎南西川節度使蜀自南詔入寇千里殘敝)¶
　　(德裕至建籌邊樓凡山川險要悉圖於上未踰月/皆若身嘗涉歴上命修塞清溪闗以斷南詔德裕)¶
<pb:KR2k0055_WYG_019-8b>¶
　　(上言通南詔細路至多不可塞惟重兵鎮守可保/無虞乃修甲胄器械作雄邊子弟等十一軍築仗)¶
　　(義禦侮柔逺等城復卭崍闗徙嶲州治臺登以奪盛/蠻險舊制嵗杪運内粟贍黎巂州分餉諸戍常以)¶
　　(夏至苦瘴毒輦夫多死德裕命轉邛雅粟以十月/為漕始先夏而至運饋者不涉炎月逺民乃安)¶
　郭　釗(太和間以兵部尚書帥劒南時南蠻攻梓州/釗盛兵以備遺書責蠻長王&KR1237;巔巔以杜元)¶
　　(頴侵擾為解因決意/遣使入貢天子嘉之)¶
元¶
　烏蘭哈達(䝉古人世祖討南蠻諸國以哈達總督兵/事自旦當嶺入雲南境麽些二部蠻長唆)¶
　　(火脱因塔裏馬來迎降遂至金沙江合台分兵入/白蠻察罕章破其寨柵又攻阿塔剌半空和寨絶)¶
<pb:KR2k0055_WYG_019-9a>¶
　　(其汲道其子阿珠迎擊寨兵退走遂并其弟鄂碩/城俱拔之進取龍首闗入大理分兵取附都善闡)¶
　　(轉攻烏蠻合剌章水城又破羅部府大酋髙昇進破/押赤城至昆澤擒其王段智興及梁帥馬合剌昔)¶
　　(以獻事詳師旅考出師二年平大理三十七部請/悉置郡從之賜其軍銀幣授銀印加大元帥還鎮)¶
　　(大/理)¶
　博斯呼(從世祖征花馬國率兵千人結浮橋於金沙/江以濟師中統初論功授益州等路宣撫使)¶
　　(賜金/虎符)¶
　薩達克齊沙木斯廸音(回回人世祖呼為薩達克齊而不名薩/達克齊猶華言貴族也至元十一年拜)¶
　　(平章行省撫雲南時宗王圖固勒鎮滇惑於左右至王所/具甲兵為備迪音聞之遣其子尼雅斯拉迪音先)¶
<pb:KR2k0055_WYG_019-9b>¶
　　(請曰天子以雲南守者非人致諸國背叛故命臣/來安集之且戒以至境當即加撫循今未敢専願)¶
　　(王遣一人來共議王聞遽罵其下曰吾幾為汝輩吾/所誤明日遣親臣二人至迪音問以何禮見對曰)¶
　　(等與尼雅斯拉迪音偕來視猶兄弟也請用子禮見皆/以名馬為贄拜跪甚恭觀者大駭乃設宴陳所賜)¶
　　(金寳飲器酒罷盡以與之二人大喜過望明日來/謝語之曰二君雖為宗王親臣未有名爵不可以)¶
　　(議國事欲各授君行省斷事官以未見王未敢擅所/授令一人先還禀王王大悦由是政令一聽迪音)¶
　　(為十二年奏諸夷未附者多今擬宣慰司兼行元/帥府事並聽行省節制又奏哈剌章雲南壤地均)¶
　　(也而州縣皆以萬户千户主之宜改置令長並從/之十三年以所改雲南郡縣上聞乃教民以禮作)¶
　　(陂池以備水旱創建孔子廟購經史置學田文風/稍興又相地置鎮毎鎮土酋吏百夫長各一人行)¶
<pb:KR2k0055_WYG_019-10a>¶
　　(者或劫掠則罪之有土吏數輩為迪音所黜至京誣/其専僭數事帝顧侍臣曰迪音憂國愛民此輩之告)¶
　　(誣也命械送迪音既至脱械諭之且與以官職皆叩/頭謝誓以死報交阯叛服不常遣人諭以禍福約)¶
　　(為兄弟交阯王大喜乞為藩臣蘿槃甸叛往征之/有憂色從者問故曰憂汝曹冒鋒鏑不幸以無辜)¶
　　(死又憂汝曹劫擄平民使叛則又從而征之耳師/次蘿槃三日不降諸將請攻不許遣使往諭越三)¶
　　(日又不降諸將復請攻之又不許俄而將卒有乗/城進攻者遽鳴金止之召而叱曰吾奉命安撫不)¶
　　(奉命殺戮也無主將命而擅攻法當誅命左右縛/之諸將叩首請俟城下之日從事蘿槃主聞之曰)¶
　　(平章寛仁如此拒命不祥乃舉國降諸夷聞風翕/然欵附夷酋每来見例有獻納悉賜從官貧民秋)¶
　　(毫無所私為酒食勞酋長製衣冠韈履易其卉服姓/草履酋皆感悦迪音居雲南六年卒年六十九百)¶
<pb:KR2k0055_WYG_019-10b>¶
　　(巷哭葬鄯闡北門交阯王遣使齊絰致祭帝思其/功詔省臣守其成規不得輒改大德元年贈咸陽)¶
　　(王諡忠惠子五人長尼雅斯拉迪音次哈克繖廣東道宣/慰使都元帥次呼遜次沙木斯廸音烏瑪喇建昌路總)¶
　　(管次瑪蘇庫雲南諸路/行中書省平章政事)¶
　尼雅斯拉迪音(沙木斯廸音子累官雲南路宣慰使都元帥/至元十六年遷帥大理以軍抵金齒蒲驃)¶
　　(曲蠟緬國招安夷寨三百籍户十二萬二百定租/賦置郵傳立衛兵歸以馴象十二入貢十七年雲)¶
　　(南省臣撫綏失方授尼雅斯拉迪音行中書省左丞尋/陞右丞建言三事一謂雲南省規措所造金薄貿)¶
　　(易病民宜罷一謂雲南有省有宣慰司又有都元/帥府近宣慰司已罷行省既兼領軍民則元帥府)¶
　　(亦當罷一謂雲南官員子弟入質達官子弟當遣/餘宜罷奏可二十一年進平章政事奏減哈喇章)¶
<pb:KR2k0055_WYG_019-11a>¶
　　(冗官歲省俸金九百餘兩專人督屯田課程歲增/金五千兩二十九年卒贈中書左丞相延安王子)¶
　　(十二人呼遜雲南行省平章/政事實迪雲南行省左丞)¶
　張立道(字顯卿陳留人至元間以王府文學從皇子/雲南王和克齊之鎮勸王務農以厚民即署)¶
　　(立道勸農官領屯田事元帥布呼丹毒殺和克齊/立道潛結義士十三人約共討賊刺臂血和金屑)¶
　　(飲之推一人走京師告變事洩呼丹囚立道將殺/之提舉張忠者於立道為族兄結壯士夜劫出共)¶
　　(走及布呼丹伏誅有㫖詔立道等入朝帝曰汝等/為我家事甚勞苦今欲事朕乎事太子乎事安西)¶
　　(王乎惟意所向立道等奏願留事陛下於是賜立/道金五十兩以旌其忠十年三月領大司農事中)¶
　　(書以立道熟於雲南奏授大理等處巡行勸農使冒/佩金符其地有昆明池環五百餘里夏潦暴至必)¶
<pb:KR2k0055_WYG_019-11b>¶
　　(城郭立道求泉源所自出役丁夫治之洩其水得/壤地萬餘頃俱為良田爨僰之人蠶桑未得其法)¶
　　(立道教之飼養滇民富庶羅羅諸蠻相率來降收/其地悉為郡縣十五年除中慶路總管佩虎符又)¶
　　(修建孔子廟置學舍教其子弟擇士之賢者為師迪/歲時率諸生行釋菜禮人習禮讓行省平章賽音)¶
　　(延齊表言於朝有㫖進官十七年入朝請於帝以雲/南王子額森特穆爾襲王爵帝從之遂命立道為)¶
　　(臨安廣西道宣撫使兼管軍招討使陛辭賜以弓/矢㑹禾泥路必思反煽動諸蠻亟發兵討之拔其)¶
　　(城邑徇金齒甸七十城越麻甸抵可蒲皆下之二/十二年又籍兩江儂士貴岑從毅李維屏所部户)¶
　　(二十五萬有竒以其籍歸有司遷臨安廣西軍民/宣撫使復創廟學於建水路書清白訓於公廨以)¶
　　(警貪墨風化大行入朝條陳十二䇿帝嘉納焉三可/十年皇曾孫蘇克繖封梁王鎮雲南廷議求舊臣)¶
<pb:KR2k0055_WYG_019-12a>¶
　　(為輔者立道遂以陜西行臺侍御史拜雲南行省/叅政卒於官著有雲南風土記六詔通説若干卷)¶
　阿　嚕(唐古特人色爾欽部子也襲為大名路達嚕噶/齊至元五年從雲南王征金齒諸部震服六)¶
　　(年再入定其租賦平火不麻等二十四砦七年改迪音/中慶路達嚕噶齊兼管爨僰軍十年平章沙木斯)¶
　　(令阿嚕疆理永昌十一年閲中慶路版籍得隠户/萬餘以四千户即其地屯田十六年遷雲南諸路)¶
　　(宣慰使副都元帥明年復立雲南行省拜叅知政/事明年烏䝉蘿佐山白水江蠻叛討平之又明年)¶
　　(諸王桑阿克達爾帥諸將征緬阿嚕供餉饋無乏絶/二十五年卒贈平章政事諡毅敏子嘉琿中書平)¶
　　(章政事請於朝贈其祖色爾欽部太師諡貞/獻加贈阿嚕太師追封魏國公改諡忠節)¶
　克　哷(西域人世居太原由譯史從沙木斯迪音經略川/陜至元十二年立雲南行省署為幕官蠻夷)¶
<pb:KR2k0055_WYG_019-12b>¶
　　(欵服克哷功居多十五年分省大理㑹緬入冦以戰/具資軍士討平之授行中書省左右司員外郎十)¶
　　(八年平章尼雅斯拉廸音遣詣闕敷奏邊事世祖愛其/才辯拜鎮西緬麓川等路宣撫司達嚕噶齊兼管)¶
　　(軍招討使成都烏䝉諸驛阻絶克呼市馬給傳往/來便之俄被詔問征緬事宜奏對稱㫖賜幣帛及)¶
　　(翎根甲諸王相烏塔拉右丞太卜征緬烈率兵船/為鄉導拔江頭城振旅而還復從雲南王入緬總)¶
　　(兵三千屯鎮驃國設方略招徠其黨由是復業者/衆後入覲世祖慰勞之詢以緬國始末擢僉緬中)¶
　　(行中書事頒詔於緬宣布威德緬王遣子入貢累/進雲南諸路行中書省左丞大德四年以病卒)¶
　伊克徳濟(匣剌魯人至元十七年征鄂端拜雲南行/省叅知政事二十一年與諸王相烏塔拉)¶
　　(右丞太卜分道征緬造舟二百艘進攻江頭城拔/之獲鋭卒萬人命都元帥來世英守之圖其形勢)¶
<pb:KR2k0055_WYG_019-13a>¶
　　(遣使詣闕具陳攻守之方隨遣赫徳楊林招降不/報諸蠻據太公城以阨大兵復遣僧諭以禍福反)¶
　　(為所害遂督軍進擊破之金齒等十二城皆/降以五千兵戍之後改四川行樞密副使卒)¶
　趙世延(字子敬其先永古特族人居雲中至元二十一/年授雲南諸路提刑按察使司判官時年二)¶
　　(十有四㑹烏蠻叛白省臣以軍討之蠻兵大潰請/降擢監察御史歴四川肅政廉訪大德間八百媳)¶
　　(婦為邊患右丞劉深往討兵敗還棄市於是右丞/阿固台當繼行世延言蠻夷宜羈縻而重煩天討)¶
　　(致軍旅亡失誅戮省臣藉使盡得其地何補於國/今窮兵黷武實傷聖治朝廷第當選重臣知治體)¶
　　(者付以邊寄兵宜寢事聞樞密院謂用兵大事不/宜以一人之言為興輟世延再疏兵竟罷後官至)¶
　　(中書平章政事封/魯國公諡文忠)¶
<pb:KR2k0055_WYG_019-13b>¶
　額森布哈(䝉古克哷氏至元二十三年拜雲南行中/書省平章政事時阿郎可馬丁僰夷為變)¶
　　(討平之遂立登雲等路府州縣六十餘所得/户二十餘萬官其部長定其貢税邊境以寧)¶
　張萬嘉努(父札呼岱為都總管萬户殁於軍萬嘉努/從征討有功授以父官至元間進副都元)¶
　　(帥將四川湖南兵征哈喇章時雲南惡昌多興羅/羅諸夷皆叛殺掠使者州郡莫能制遂以其兵討)¶
　　(之民為之立祠二十年從征緬戰死雲南王命子/保童將其軍從征入太公城有功襲副都元帥)¶
　多爾濟(字道明西夏寧州人世祖時為雲南廉訪副/使㑹諸蠻叛僚佐悉稱故去乃獨居守又八)¶
　　(月省臣大懼歸符印欲遁多爾濟白於梁王得檄/而後出及為雲南廉訪使㑹行省丞相特們徳爾)¶
　　(羅織安撫使巴哈喇卜丹將置極刑爭曰生殺之權/繋於天子方面之臣而專殺意將何為安撫獲免)¶
<pb:KR2k0055_WYG_019-14a>¶
　　(僰夷與蠻相仇殺省臣受僰賂誣奏蠻叛/殺良民亟奏劾廢之年六十二卒於官)¶
　䝉古岱(契丹人世祖時襲父職為隨路新軍總管從/攻羅必甸至雲南詔以衆入緬迎雲南王金)¶
　　(齒諸蠻伏險為備帶奮擊破之凡十餘戰至緬境征/開金齒道奉王以歸遷副都元帥從諸王阿勒台)¶
　　(交阯至白鶴江接戰奪其戰艦又從雲南王攻羅/必甸破之二十九年入覲成宗即位授烏撒宣慰)¶
　　(使遷大理金齒都元帥六年討平烏撒羅羅斯賜/鈔九年平羅雄叛賊進驃騎衛上將軍雲南行中)¶
　　(書省左丞宣慰使都元帥卒於軍至大四年贈/龍虎衛上將軍平章政事追封濮國公諡威愍)¶
　程思廉(字介甫東勝州人至元二十六年為雲南行/御史臺中丞始至蠻夷部長來賀詞若遜而)¶
　　(意甚倨思廉奉宣德意示以禍福諸蠻皆懼服雲/南舊有學校而禮教不興思廉力振起之始有從)¶
<pb:KR2k0055_WYG_019-14b>¶
　　(學問/禮者)¶
　劉　正(字清卿清州人大德元年為雲南行中書省/左丞時右丞䝉古圖嚕黙色請征緬正以為)¶
　　(不可師果無功雲南民歲輸金銀所差官必先重/賂省臣乃得遣及至徵收之數每十加二而拆閲)¶
　　(之數又如之其迎送饋贐亦如納官之數正/疏革其弊給官秤俾土官自輸納夷民便之)¶
　呼　遜(沙木斯廸音三子大德間改雲南行省右丞既/至條諸不便事言於宗王王不可呼遜與左)¶
　　(丞劉正馳還京師有㫖令宗王協力施行由是一/切病民之政悉罷豪民避徭役往往投充王府宿)¶
　　(衛有司不勝供給呼遜按朝廷原額所無者悉籍/為民減其宿衛三分之二馬龍酋謀叛隂與外賊)¶
　　(通事覺宗王為左右所蔽釋不問呼遜與劉正反/覆研鞫反狀盡得竟斬之軍糧支給地里逺近不)¶
<pb:KR2k0055_WYG_019-15a>¶
　　(同吏緣為姦呼遜籍軍户姓名及倉廩處所為更田五/番支給吏姦始除先是沙木斯迪音建孔子廟撥)¶
　　(項以供祭祀沙木斯迪音卒田為大德寺所有呼遜按/廟學舊籍歸之乃復下諸郡立廟學選文學為之)¶
　　(師文風大興王府畜馬多悉縱之郊敗民禾稼而/牧人在民家宿食民無寧居呼遜度地置草塲構)¶
　　(屋使為牧所民得以安廣南酋沙奴梗化呼遜遣/使誘至待之以禮留數月不遣酋請還呼遜曰汝)¶
　　(欲還可納印來酋不得已齎印至呼遜置酒宴勞/諷令偕印入覲帝大悦大德五年緬酋負固忽辛)¶
　　(遣人諭之曰我老賽音迪延齊平章子也惟先訓是遵/凡官府於汝國所不便事當為汝更之緬酋聞遂)¶
　　(與使者偕來獻白象一既入帝賜緬酋以世子之/號烏蠻等租賦歲煩軍徵索呼遜以利害榜諭諸)¶
　　(蠻不遣一卒而租賦咸足俄有為飛語惑宗王者/呼遜馳報朝廷遣使臨問凡造言之徒悉誅之呼)¶
<pb:KR2k0055_WYG_019-15b>¶
　　(遜偕使者還覲至大三年卒贈雍國公諡忠簡子/二人伯杭中慶路達嚕噶齊庫哩勒湖南宣慰使)¶
　李　京(字景山河間人大徳五年由樞密宣慰烏蠻/尋陞烏撒等道宣慰副使兼管萬户時烏蠻)¶
　　(等地𨽻雲南行省京方下車㑹羣蠻不靖按行調/發餽給鎮撫周履滇境後悉其見聞為誌略四卷)¶
　　(以進翰林學士虞/集元明善序之)¶
　支渭興(字文舉郃陽人文宗至順庚午進士為雲南/行省考試官道便留雲南屢進宣慰副都元)¶
　　(帥有惠政能文章/所著詩集行於世)¶
　楊　祚(字慶之文宗時廉訪僉事有才/略所至以興學化人為先務)¶
　薩木丹巴勒(字山堂號飛山子西夏人至正間行省雲/南右丞多善政深得軍民之心有遺愛焉)¶
<pb:KR2k0055_WYG_019-16a>¶
　張　瑾(字君錫號玉溪河南人至正間為雲南廉訪/副使興學勸農鋤强旌善常行部至澂江辯)¶
　　(釋禁獄五十餘人剖決冗/案三百餘事人皆頌之)¶
明¶
　沐　英¶
　沐　晟¶
　沐　昻(以上事實俱詳封建/)¶
　梅思祖(江南人洪武初雲南既平命掌布/政使司事善於撫輯軍民安之)¶
　陳　迪(字景道江南宣城人幼倜儻有志操洪武初/任寧國府學訓導歴陞雲南布政使時曲靖)¶
<pb:KR2k0055_WYG_019-16b>¶
　　(烏䝉等蠻猖獗迪率兵討之/㨗聞賜金幣陞禮部尚書)¶
　張　紞(字昭季陜西富平人洪武初平雲南以紞為/左叅政陞左布政使凡貢賦法令壇祠公署)¶
　　(一切典禮皆所規定夷民悦服治行為天下第一/特令吏部勿考賜璽書裦勞歴任十七年後陞吏)¶
　　(部尚/書)¶
　王　俊(字大用江南合肥人洪武五年任雲南前衛/指揮使二十二年陞都指揮同知調廣南衛)¶
　　(適儂真佑叛帥衆攻之傾其穴擒真佑以獻斬首/數千級獲輜畜無算築城設衛而還永樂初以入)¶
　　(賀陞都指揮使賜文綺犀帶在任/三十餘年戎事無巨細多所綜理)¶
　陳　遜(福建浦城人永樂間任雲南左叅政陞右布/政使博學有志操卒於官無以為殮都督沐)¶
<pb:KR2k0055_WYG_019-17a>¶
　　(昻經理其/喪歸之)¶
　鄭進善(江南婺源人永樂間巡按雲南風裁/峻整奸貪膽落婦人童豎知其威名)¶
　周　新(廣東南海人先任御史慷慨敢言人目之曰/冷面寒鐵永樂間歴雲南按察使執法公平)¶
　　(不畏强禦有疑獄剖析立決尋改浙江異政日著/以捕治錦衣紀綱之黨千户某為綱所誣奏逮至)¶
　　(京抗陳綱罪不/少屈上怒殺之)¶
　周　樂(江西吉水人永樂間任按察副使以清操著/卒於官篋中惟經史數帙殯殮皆寮友為之)¶
　　(辦/)¶
　周彦竒(江西吉水人永樂間任僉事麓川緬甸仇殺/彦竒單騎深入宣布國威諭以禍福各夷俛)¶
<pb:KR2k0055_WYG_019-17b>¶
　　(首而服/遂解去)¶
　張　雄(江南溧陽人永樂間任雲南都指揮僉事善/撫士卒征交阯多立竒功後平鐵索蠻卒於)¶
　　(軍/)¶
　王　善(字思舜福建候官人宣德間任叅議敦大不/苛麓川叛善進兵金齒值歲歉衆議和糴善)¶
　　(曰兩者皆病民乃蠲僧寺徭役命出粟數萬石饑/民賴之永寧鹽井土蠻爭地讎殺善為剖析俱帖)¶
　　(服/)¶
　楊　寧(浙江錢塘人正統間麓川反寧以刑部郎往/諭後從王驥有功陞雲南巡撫及麓川平晉)¶
　　(刑部侍郎叅理軍務寧有才/略善撫軍民邉境賴之以安)¶
<pb:KR2k0055_WYG_019-18a>¶
　譙　明(四川睂州人正統間巡按雲南剛明廉介雪/寃抑之獄撫木邦之夷窮簷獲庇遐徼安全)¶
　馮　郁(浙江安吉人正統間任楚雄知府時征麓川/師經楚雄郁調度有方緩急不失後委總督)¶
　　(糧儲陞本省布/政使司叅政)¶
　賴　巽(江西人正統間任按察使廉公有/威執法不撓官吏敬憚卒於官)¶
　鄭　顒(浙江錢塘人正統間任按察副使尋陞/巡撫練達嚴肅政教大行尤善屬文)¶
　李　鉉(字大用山東夏津人征麓川有功陞雲南都/指揮僉事分守洱海姚安公勤惠愛軍民仰)¶
　　(之/)¶
　李　福(字天佑江西安仁人先任瀾滄衛指揮僉事/從征麓川有功陞雲南都指揮僉事守備瀾)¶
<pb:KR2k0055_WYG_019-18b>¶
　　(滄訓練士卒番蠻不敢/犯後陞都指揮同知)¶
　張　麟(字仲翔江南鳯陽人剛介有才景泰間任都/指揮僉事理屯糧區處精當詔奬其廉正老)¶
　　(成/)¶
　何楚英(湖廣攸縣人景泰間任右布/政政績著聞賜璽書褒美)¶
　沐　璘(昻長孫璘初䕃父禧千户進襲祖指揮僉事/以功陞雲南都指揮僉事景泰間進右軍都)¶
　　(督同知充總兵官繼斌鎮雲南修廢墜汰冗蠧政/務畢舉方思機之未獲也朝廷檄璘捕滅衆議深)¶
　　(入璘曰此釡中魚安能久乎深入徒勞非計也宜/以兵臨境達尺書於緬内襲外扼擒之易耳緬果)¶
　　(以思機及妻子來獻械送京師朝廷遣使勞賚甚/厚廣南寇儂應榮叔姪為亂璘遣官授以成算平)¶
<pb:KR2k0055_WYG_019-19a>¶
　　(之木邦陶孟思指構兵璘復調兵平之天順元年/陞右軍都督六月卒年二十八璘為人端謹恬淡)¶
　　(類儒者門無私謁好讀書長吟咏尤工篆籕草書/建五華書屋羅書史其中政暇與士人討論古今)¶
　　(竟日不倦有古儒將/風所著詩文若干卷)¶
　沐　瓚(璘弟璘卒代鎮善騎射有膂力景泰間襲錦/衣衛副千户英宗嘉其儀容魁偉有祖父風)¶
　　(陞都督同知充總兵官至鎮修城壘增糧儲禮賢/興學禁貪剔蠧禄穀夷及霑益阿賽構亂悉遣兵)¶
　　(平之龍川木密麓川諸叛夷俱所平定成化三年/協鎮雲南明年改副總兵鎮守金騰未幾卒年四)¶
　　(十有二子/誠詳見後)¶
　何　純(字惟一江西新淦人成化間臨安副使適寇/盜充斥純立哨堡嚴捕逮賊皆斂跡加意學)¶
<pb:KR2k0055_WYG_019-19b>¶
　　(校講經義正文/體後卒於官)¶
　王　恕(字宗貫陜西三原人清正嚴毅德行文章卓/然師表成化間巡撫雲南初蒞時即懸示云)¶
　　(不攜僮僕單身自來意在潔已奉公豈肯縱人壞/事人皆錄其辭焚香禮之在任阻貂璫寳玩禽獸)¶
　　(之獻止侵漁田土之弊禁叅隨擾害絶交阯貿易/法行中倖威振外夷歴陞吏部尚書卒諡端毅)¶
　朱　䁗(字錦文江南髙郵人成化間按滇興學校導/水利行部至金齒修築諸葛舊堰軍民利之)¶
　溫　琮(字廷瑞四川華陽人成化間按滇中官錢能/貪横琮執法不阿能斂手避之風裁特著)¶
　樊　瑩(字廷璧浙江常山人成化間按滇繩貪奬廉/精勤眀敏時交人越界掠殺方議用兵瑩移)¶
　　(諭禍福遂𢎞欵𢎞治十六年雲南晝晦七日復以詔/南京刑部侍郎奉勑考察雲南諸吏罷遣千餘人)¶
<pb:KR2k0055_WYG_019-20a>¶
　　(回晉尚書卒贈太/子少保諡清簡)¶
　姚　旭(字景暘江南桐城人成化間任右叅政秉性/清剛臨民慈惠漢夷德之後監征蠻軍與大)¶
　　(璫忤及賊平議叙有索其貲許以節鉞者/不聽拂衣告歸囊橐蕭然著詩文若干卷)¶
　劉　釬(字伏和江西安福人成化間任按察使用刑/明慎蠻僰畏懐時中官遣郭景取捷徑往安)¶
　　(南假朝命求賂安南知其詐縱之還遣兵尾後將/近邊郭紿其部長請入白守闗者脱歸巡撫王恕)¶
　　(令釬捕之郭懼赴井死逮治其黨遣/人諭安南明示禍福遂退内地以安)¶
　陳　騏(字夢初廣東南海人成化間任按察司副使/時鎮守太監錢能横甚命藩臬官五日一揖)¶
　　(能復不出令錦衣衛指揮受禮惟騏正立不屈託/病即歸能怒一日見叱之曰你這蠻子食蛇慣了)¶
<pb:KR2k0055_WYG_019-20b>¶
　　(故此大膽騏曰豈但蛇即豺狼虎豹也要/食能目左右欲毆之騏趨出執法如故)¶
　沐　誠(字擇善瓚長子七歲通孝經論語長襲曾祖/武襄指揮僉事嫻韜略工吟咏善草書叔父)¶
　　(武僖器之瓚卒軍民合辭乞誠繼鎮金騰仍進錦/衣衛都指揮使充叅將芒市諸蠻為邊患率兵往)¶
　　(捕之卒年/二十有六)¶
　沐　詳(字擇明瓚次子以撫鎮奏授錦衣衛指揮僉/事鎮守金騰時孟密蠻思楪侵擾木邦詳入)¶
　　(其地撫諭懇切思楪悔懼歸侵疆遣使納貢成化/二十一年蒲酋阿林莽邱連結作亂詳以計縛莽)¶
　　(邱斬阿林還㨗聞賞賚甚厚二十二年干崖作亂/討之尋以他事詿議罷歸滇城卒年三十有二)¶
　賀元忠(吳縣人𢎞治間由監察御史任金騰兵備未/久即去行李蕭然郡人聚百金於驛為贐元)¶
<pb:KR2k0055_WYG_019-21a>¶
　　(忠正色卻之送者號泣元忠亦泣/下而去後人目其亭曰郤金亭)¶
　何　琛(字廷獻四川成都衛人𢎞治間按滇卓有操/守權豪屏息時征叛蠻將官擅殺冒功琛劾)¶
　　(奏得㫖治如/律人咸快之)¶
　張　誥(字汝欽江南華亭人𢎞治間巡撫雲南興水/利建倉厫儲兵食革弊政時有濬河之役給)¶
　　(糧不時驕兵鼓噪誥/撫諭遂定民賴以安)¶
　席　書(字文同四川遂寧人𢎞治十六年雲南晝晦/七日勅大臣考察雲貴諸吏書以部郎上疏)¶
　　(言致災之由係朝廷不係雲南在大臣不在庶官/上時事千言正德十二年任右布政使霑益土舍)¶
　　(構亂贊/剿有功)¶
<pb:KR2k0055_WYG_019-21b>¶
　趙　鑾(字廷振湖廣江陵人𢎞治間任安普僉事訟/牒旁午剖決如流土官桀驁難治者立寘於)¶
　　(法剿平箐寨/境内乂安)¶
　郭　緒(字繼業河南太康人𢎞治間以左叅議守金/滄時思禄㨿金沙猖獗緒單騎往撫至孟賴)¶
　　(去金沙僅二舍夷咸驚曰漢官亦能至此發兵環/之緒拔劍示將校期以冀日渡江禄聞遣使請命)¶
　　(緒宣勅諭先叙其勞次伸其冤後責其叛禄伏泣/稽首請歸侵地及還力卻饋遺事聞陞四川叅政)¶
　王　槐(字應貞山西陽曲人𢎞治間任金騰兵/備以嚴率下强横斂手歴八年如一日)¶
　王一言(字行之四川内江人𢎞治間任臨安兵備凡/城池軍旅糧餉之事井井有條軍民利病悉)¶
　　(興除/之)¶
<pb:KR2k0055_WYG_019-22a>¶
　姚　祥(字應龍廣東歸善人𢎞治間任金滄副使剛/直明練所至覆覈均徭役禁私派吏以冒賄)¶
　　(得罪者百餘/人民甚戴之)¶
　林　俊(字待用福建莆田人𢎞治間以按察使駐鶴/慶有元化寺以活佛惑衆歲時爭以金塗其)¶
　　(面俊命焚之父老言不可犯恐致雹損稼俊令積/薪伺之果雹即止已而無騐遂焚之得金數百鎰)¶
　　(悉輸於官代民償逋毁邊方淫祠三百六十餘所/學宫傾壞撤其材新之並創築趙州城一時貪墨)¶
　　(望風解綬衛官虐軍者寘之法民/得休息後歴官刑部尚書諡貞肅)¶
　周　熊(字應文陜西長安人正德間按滇/執法不少貸一時貪墨望風解組)¶
　張　璞(字仲羙湖廣江夏人正德間按滇剛正不阿/凡夷險悉皆涉歴時鎮守太監梁裕濫取物)¶
<pb:KR2k0055_WYG_019-22b>¶
　　(貨民不堪命璞盡釐革之裕與鶴慶貪酷同知敖/英構謀誣奏劉瑾受裕賂逮璞下獄卒後贈太僕)¶
　　(寺少/卿)¶
　范　鏞(字鳴逺陜西臨洮人正德間巡撫雲南時大/司馬王瓊專擅不附已者輒搆以事鏞獨不)¶
　　(附瓊銜之時富民典史髙詔先任御史以劾瓊謫/官鏞薦之瓊益憾遂誣鏞擅委都司奏逮下獄欲)¶
　　(加重罪久之得降調嘉靖改元/詔錄用鏞已卒賜祭復其官)¶
　唐　龍(字虞佐浙江蘭谿人正德間按滇先是中璫/錢能為鎮守有厮養錢寧者滇人也始丱性)¶
　　(機警為能信用指揮盧和附能門下言相人術一/見寧謂當大貴私結之寧拜和為父後和以寧寵)¶
　　(冒陞金齒叅將挾讎勘死平民四人燬尸以滅其/跡又强奪生員妻事發坐斬寧為和奏辨下鎮巡)¶
<pb:KR2k0055_WYG_019-23a>¶
　　(覆鞫正德十一年審囚使者至寧隂嘱出和獄且/使楊金齎書於龍龍堂裂而還之曰和詐為耳一)¶
　　(日使者語龍曰和獄以無尸當末減龍折之曰四/人無尸蓋和燬之耳此而末減則天下酷吏紛然)¶
　　(燬人之尸吾實不能從也縱今日富貴立至其如/三尺何使者語塞即令械和送獄一時咸稱唐直)¶
　　(指中流砥柱土官鳯朝明被奏革職隂遣使劉宣/董溥載金寳賜寜脇鎮撫求為題襲龍至巡撫首)¶
　　(以此來㑹龍不可駁還其封客有為朝明者曰鳯/氏持萬金伺半歲矣龍正色曰即萬金一芥耳斯)¶
　　(言何為其人慚而去朝明復哀求寧寧令宣溥詐/冒滇人保舉得内批襲知府實寧詐為之部檄下)¶
　　(臬司時沈仁輔為按察使鞫間按治如律龍備言/鳯氏及朝明罪惡與不當襲狀執奏於朝下部時)¶
　　(騐封司郎中蘇天秀如龍原議覆奏得/㫖朝明仍降土舍刑威以正至今稱焉)¶
<pb:KR2k0055_WYG_019-23b>¶
　陳　察(字元習江南常熟人正德間按滇每行部青/驪布袍周行箐棘訪民間得失彰善癉惡監)¶
　　(司守令懾服墨吏望風解綬去時中官請𣙜鑛銀/以佐度支費察持不可曰此兵端也彼睹其利未)¶
　　(睹其害竟罷議金齒帥挾中貴人虣而囓人察劾/治如律世宗初疏言金齒騰衝地極邊徼既統以)¶
　　(巡撫總兵等官可無事鎮守中官復行兼/理因劾太監劉玉都督沐崧罪詔並罷還)¶
　王　倬(字用檢江南太倉人正德間任按察使時閹/鎮貪横夷孽竊發倬匡濟之力居多且有操)¶
　　(持羣議/不能搖)¶
　聶　賢(字承之四川長夀人正德間任金滄副使以/祛奸釐弊為務時大理有指揮素貪虐謟媚)¶
　　(貴官賢至徐勸誘使盡吐其私賄/還故主然後繫之獄聞者快焉)¶
<pb:KR2k0055_WYG_019-24a>¶
　平世用(字德中四川内江人正德間任瀾滄/兵備副使築城有捍禦功卒於官)¶
　何孟春(字子元湖廣郴州人正德間任巡撫博雅冠/一時政務簡静時有石言之異禱於神石裂)¶
　　(蟒飛亦/異政也)¶
　劉　節(字介夫江西大庾人正德間任金騰兵備廉/正有威臨事果斷與軍民恩義相洽時兩鎮)¶
　　(閹貪甚節以法繩之力為裁抑權貴側目亦不敢/犯革鎮之議自此始未幾遷廣西按察使累官南)¶
　　(京吏部/左侍郎)¶
　顧應祥(字維賢浙江長興人嘉靖間兩次撫滇博大/軒豁不事苛察文章行誼一時推重滇人祠)¶
　　(祀與王恕/何孟春並)¶
<pb:KR2k0055_WYG_019-24b>¶
　王　啓(字景昭浙江黄巖人嘉靖間以右副都御史/撫滇建書院治城郭復永昌府治諸所擘畫)¶
　　(毅然不為/浮議所搖)¶
　鮑象賢(字復之江南歙縣人嘉靖間任副使豁達練/事備兵臨安畫安南之役其功尤偉後陞兵)¶
　　(部左/侍郎)¶
　蔣宗魯(字道父貴州普安人嘉靖間任巡撫精明嚴/毅弭盜愛民時東川土目阿堂弑主自立患)¶
　　(蔓三省宗魯至陽調各兵而隂以土兵敗賊於野/馬川設竒用伏阿堂授首先任臨安兵巡平元江)¶
　　(那鑑之亂/民賴以安)¶
　吕光洵(字信卿浙江新昌人嘉靖間兵部尚書兼右/都御史巡撫雲南時方多故竭忠宣力誅鳯)¶
<pb:KR2k0055_WYG_019-25a>¶
　　(繼祖於武定斬王一新於易門殲髙欽於/姚安昆陽荍甸黠賊以次芟除邊境乂寧)¶
　徐　瓚(字朝儀浙江永康人嘉靖間任左布政安銓/之變瓚言於巡撫歐陽重謂賊敢稱亂以我)¶
　　(軍非敵耳不如以夷攻夷為便重從之調元江䝉/化鎮沅等夷兵以漢軍佐之分統進剿瓚居中理)¶
　　(餉立招降旗隂誘脇從又裂小旗千餘大書同心/協力各保身家八字於上諭令聽撫於是歸降者)¶
　　(衆已而鳯朝文叛與安銓合衆焚劫進圍省城瓚/諭以朝廷恩威冦退請降瓚即夕遣使掣回官軍)¶
　　(厥明合擊賊俘獲萬餘/簡釋無辜民深德焉)¶
　毛鳯韶(字瑞成湖廣麻城人嘉靖間按滇時閹鎮為/害滇人苦之韶至抗疏斥罷後復以僉事道)¶
　　(分巡金滄/尤多惠政)¶
<pb:KR2k0055_WYG_019-25b>¶
　陳學䕫(字子諧廣西宜山人嘉靖間按滇時滇/民苦勞百計拯濟首懲貪婪未幾遷去)¶
　王　諍(字子孝浙江永嘉人嘉靖間按滇旌廉懲墨/鋤豪恤弱暢布威德為諸巡方者冠歴陞大)¶
　　(理丞巡撫貴州/右僉都御史)¶
　姜　龍(字夢賓江南蘇州人嘉靖間任瀾滄兵備/立哨設守盜賊屏息楊慎有蜻蛉謠頌之)¶
　孫繼芳(字世其江西進賢人嘉靖初任提學副使剛/介有識甄别無爽㑹有撓之者竟投劾去)¶
　唐　胄(字平侯廣東瓊山人嘉靖間任金騰兵備改/提督學校教士有法振拔孤寒累官其部侍)¶
　　(郎/)¶
　王惟賢(字士官四川中江人嘉靖間任分巡金滄僉/事從歐陽南墅講學經盡多實政清郵傳酌)¶
<pb:KR2k0055_WYG_019-26a>¶
　　(操軍甦里甲滇/民有遺思焉)¶
　楊　最(字殿之四川射洪人嘉靖間任副使渾樸清/貞吏胥凜凜厯太僕卿抗言廷杖死萬厯初)¶
　　(贈官諡/忠節)¶
　李　樂(字仲和湖廣瀘溪人嘉靖間任金騰兵備副/使剛正不撓劾貪婪將吏四人除阿坡巨盜)¶
　　(軍民/稱快)¶
　王春復(福建晉江人嘉靖間任金騰兵備副使慈恕/廉介時與諸生講學尤恤邊軍創設義倉饑)¶
　　(民獲/濟)¶
　張　輻(字文衡浙江山隂人嘉靖間任金騰兵備副/使廉明樂易值阿思諸夷讎殺或請征之輻)¶
<pb:KR2k0055_WYG_019-26b>¶
　　(曰撫之不從用兵未晚乃遣兵/往諭果從命未幾力懇致仕去)¶
　楊守魯(字允德湖廣長沙人順天籍嘉靖間兵/備臨元討鳯繼祖其功居多後調提學)¶
　張佳印(字肖甫四川銅梁人有文武才嘉靖間任提/學僉事邉務多取決之討鳯賊時守禦尤力)¶
　陳　善(字思敬浙江錢塘人嘉靖間以副使督學教/士嚴整歴左右布政鑿水洞以通灌溉平徭)¶
　　(役清金儲多所建/立著有滇南類編)¶
　吳　檄(字用宣江南桐城人髙才能詩文嘉靖間由/樞曹任金騰兵備副使雍和風雅士民咸沐)¶
　　(其化有兵部/稿行於世)¶
　鄒應龍(字雲卿陜西長安人嘉靖末劾嚴嵩隆慶間/任巡撫歴官以才望推糾彈不避權貴至滇)¶
<pb:KR2k0055_WYG_019-27a>¶
　　(毅然以恢廓自任鐵索箐寇狂猘單騎/督征俘馘無算犂穴設所瀾滄宴然)¶
　徐　栻(字世寅江南常熟人隆慶初任按察/使創行條編積弊遂革民甚戴之)¶
　徐中行(字子與浙江歸安人隆慶間任左叅議以詩/文與王世貞李攀龍輩稱七子政治尤為精)¶
　　(敏僚屬紳士以邀其奬/掖為榮滇風為之蒸變)¶
　朱　奎(字季文江西南昌人隆慶間任瀾滄兵備/副使修建書院講堂積儲備賑士民德之)¶
　鄒光祚(字承卿江西饒州人隆慶間任金騰兵備副/使治河堤置義田修學宫遷去士庶思慕不)¶
　　(忘/)¶
　胡心得(字元靜浙江德清人萬厯間任金騰兵備性/嚴重無他好不攜妻子惟一蒼頭侍緬犯干)¶
<pb:KR2k0055_WYG_019-27b>¶
　　(崖南甸刀森與武生岳大成為緬間諜/心得計擒致森杖斃大成衆心稱快)¶
　陳大賓(字敬夫湖廣荆州人萬厯間任巡撫力行鄉/約保甲盜賊寢息夷民安樂至改建院署不)¶
　　(勞民力官吏遂不/敢以工役妨農)¶
　方　沆(福建莆田人初左遷安寧提舉清釐鹽弊商/民感戴復工文章萬厯間轉督學品隲公明)¶
　王　凝(字道南湖廣宜城人萬厯間任巡撫時内地/兵戈方息緬警復聞邊將又多喜事凝一切)¶
　　(以鎮靜待之後以其數年經畫書檄彚為一册曰/西寺貽稿在任時和年豐召書院諸生於署樓課)¶
　　(藝親為評隲士/民至今懐之)¶
　吳　定(字子德河南安陽人萬厯間巡撫雲南入滇/時三宣以蠻莫為辭紛馳告急乃便宜用鄧)¶
<pb:KR2k0055_WYG_019-28a>¶
　　(子龍於對簿間使帥兵西出子龍至而蠻莫歸滇/人安枕後丁改煽虐道阻不通討平之晉秩加恩)¶
　　(賚/)¶
　陳用賓(福建晉江人萬厯初巡撫雲南有雄略用兵/如神甫下車察滇形勢即題設蠻哈守備未)¶
　　(幾緬賊入寇用間諜檄暹羅國襲其後牽制之設/八闗二堡於三宣要害以戍緬并議屯田又猛卯)¶
　　(蠻勾緬構亂檄木邦滅之築平麓城復擒多罕平/阿克建學築城績難悉舉以功晉右都御史兼兵)¶
　　(部右侍郎諡/襄毅廕一子)¶
　周嘉謨(字明卿湖廣景陵人萬厯間撫滇値諸蠻/變亂用兵七日而克淡泊静鎮滇人德之)¶
　吳應琦(字玉華江南桐城人萬厯間按滇性樸茂而/政簡易興學宫盡甃土城以石至今賴之)¶
<pb:KR2k0055_WYG_019-28b>¶
　董　裕(字惟益江西樂安人萬厯間按滇性簡/静少所酧應惟以安民為事人多感之)¶
　李忠臣(陜西涇陽人萬厯間任副使道敦大簡重修/學宫通鹽市笞墨吏建城池為百姓保障)¶
　邵以仁(字子任貴州普安人萬厯間任兵備副使寛/簡持大體一時幾於刑措永昌立祠祀之)¶
　馮應鳯(字邦瑞浙江山隂人萬厯間按滇甫下車値/凶歲民間朝夕不給又有緬警應鳯寛不急)¶
　　(之徵覈無名之費督有司賑濟饑民戒邊/地勿弛備禦由是民無轉徙邊患漸消)¶
　周懋相(字弼甫江西安福人萬厯間按滇楊禮等煽/亂於尋甸懋相連破之逆黨就擒滇境以安)¶
　　(其他實心實/政逺邇感慕)¶
　許天琦(字大正福建晉江人萬厯間任金騰兵備副/使性方毅初視事見三宣六慰土府諸司悉)¶
<pb:KR2k0055_WYG_019-29a>¶
　　(受緬約束深為嘆息遂一意招徠宣諭威/德嘉與更始諸夷稍通未幾卒漢夷思之)¶
　蕭　彦(字思學江南涇縣人萬厯間撫滇二載諸所/條奏皆西南長計㑹姚營兵鼓噪授計設伏)¶
　　(竟殲兇渠釋脅從/歴官户部侍郎)¶
　方良曙(字子賓江南歙縣人萬厯初任左布政使仁/明慈恕應務如流濬滇池以溉民田時滇寇)¶
　　(新撓困於軍食良曙調給無乏初至庫貯空虚暨/數歲富埓諸省又振興理學踐履篤實滇士師之)¶
　王續之(字大卿四川南充人萬厯初任叅政分守臨/元長材豁度念硐人採山之苦悉除逺年逋)¶
　　(課民用/蘇息)¶
　謝肇淛(字在杭福建長樂人萬厯間任右叅政博洽/多才彈壓迤西郡邑士民德之有滇略四卷)¶
<pb:KR2k0055_WYG_019-29b>¶
　　(刻於/葉榆)¶
　郭　棐(字篤甫廣東番禺人萬厯間任右布政使誠/心直道㑹滇西寇蠢動餽運未嘗乏絶清虚)¶
　　(冒之餉省不貲之/費著有炎徼瑣言)¶
　李先著(山東人萬厯間以叅政分守臨元道不染不/撓後以猛廷瑞事被逮死於獄滇人為之流)¶
　　(涕/)¶
　李　渭(字湜之貴州思南人年十四父授以母不敬/及思無邪二語即書之壁而服膺焉後遊蔣)¶
　　(道林之門道林問所得渭以取予言行處著力為/對道林曰此亦硜硜小人耳渭竦然復以父意為)¶
　　(宗以必為聖人為主萬厯間由粤東副使來任左/叅政與滇人士講明理學與旴江羅汝芳同官羅)¶
<pb:KR2k0055_WYG_019-30a>¶
　　(兼談性命而/渭一意實踐)¶
　郭　良(字復吾福建惠安人萬厯間任僉事分巡安/普渾樸精詳諮詢利弊而興除之署學政取)¶
　　(士公明去滇之/日行李蕭然)¶
　羅汝芳(字惟德江西南城人萬厯間任屯田副使晉/左叅政才識敏練尤喜講學開永昌沙河灌)¶
　　(田四千餘畝署金騰道緬莽瑞體大舉攻迤西思/箇堅壁請救汝芳募商人熟入緬者悉偵其險要)¶
　　(虚實更密檄諸夷絶緬糧道斷歸路緬人大困屠/象掘草以食死者山積可刻期盡殲㑹有聳巡撫)¶
　　(王凝阻之者遂檄汝芳勿妄動因/憤恨而罷緬隨遁去後遂猖獗)¶
　許宗鑑(字應衡福建晉江人萬厯間任臨安兵備副/使兵火之後與民休息築河堤置學田辨寃)¶
<pb:KR2k0055_WYG_019-30b>¶
　　(獄禁刁訟歲旱步禱輒/應去日民鐫石誌思焉)¶
　李　材(字孟誠江西豐城人萬厯間以按察使管金/騰兵備道才猷敏達暇則講學復刊修身為)¶
　　(本四字流布尤喜談兵/陞巡撫鄖陽僉都御史)¶
　馬鳴鸞(四川内江人萬厯間任分巡兵/備道建書院置學田著有功績)¶
　李文續(字德延四川宜賓人萬厯間由叅政歴按察/使性耿介質任自然略無文飾僚宷讌㑹一)¶
　　(言近戲則正色嚴辭四壁/蕭然客坐之外他無長物)¶
　陳　洙(字伯訓福建長樂人萬厯間任提學副使遴/選公明賑濟寒士滇之服教感德者久而不)¶
　　(衰晉叅藩槖中/圖書數卷而已)¶
<pb:KR2k0055_WYG_019-31a>¶
　劉伯燮(字元甫湖廣孝感人萬厯間任提學副使考/課學業曠廢者自赴聽責行誼可嘉者禮遇)¶
　　(之士多/成就)¶
　鄧原岳(字汝髙福建閩縣人萬厯間任提學僉事敏/練通達所拔皆名士尤善奬掖手註文選梓)¶
　　(行於滇以/教後進)¶
　張喬松(江西新喻人萬厯間以叅議道守金滄威惠/並行捐貲建文峯塔於永昌南山以培學宫)¶
　　(文運/丕振)¶
　方萬山(字仰之江南歙縣人萬厯間任按察使時兵/燹之餘凋疲未起萬山秉公肅憲覈濫冒汰)¶
　　(首功慎讞決釋累獄隴川弗靖旋就削平運籌劻/贊之力居多公餘寄情山水尤加意作人梓課藝)¶
<pb:KR2k0055_WYG_019-31b>¶
　　(改學宫人/文蔚起)¶
　張堯臣(字希夔四川内江人萬厯間任分守安普左/叅政晉按察使調停税璫不茹不吐因鄉試)¶
　　(届期提學適缺代/司試事品隲悉當)¶
　王應期(字國正湖廣襄陽人萬厯間任兵巡安普副/使守羅婺除沙宼不致延蔓馭吏嚴明修持)¶
　　(憲/法)¶
　漆文昌(江西瑞州人沈毅有謀略為永昌撫夷同知/緬酋連年入寇猛哈思化皆助之時議欲加)¶
　　(兵巡撫蕭彦令文昌往撫乃單騎入酋壘宣朝廷/德意諸夷讋服或稽首聽命遂築闗堡興屯田親)¶
　　(履原隰相度地勢悉中機宜緬人不敢内窺以功/遷廣南知府萬厯間擢金騰兵備副使騰永之民)¶
<pb:KR2k0055_WYG_019-32a>¶
　　(皆尸/祝焉)¶
　沈儆炌(字叔永浙江歸安人萬厯末巡撫雲南先是/貢金為累破家者衆儆炌以疆場多虞力請)¶
　　(減除遂/得免)¶
　閔洪學(字周先浙江烏程人天啟間土寇作亂貴州/道塞自福建布政擢撫雲南至任委布政謝)¶
　　(存仁及叅將袁善督漢土兵屢/破安効良於霑益滇境獲安)¶
　朱燮元(浙江山隂人天啓間貴州安邦彦作亂巡撫/王三善䧟歿遂以燮元總滇黔楚粤蜀五省)¶
　　(軍務駐劄貴陽定水西之難/危而復安歴任兵部尚書)¶
　袁　善(字復虚昆明人初任順䝉守備陞撫標中軍/轉松潘叅將累著軍功尋以事罷天啟初値)¶
<pb:KR2k0055_WYG_019-32b>¶
　　(水西安酋之叛賊至霑益欲襲省城巡撫沈儆炌/以便宜起用善駐兵松林相機剿捕賊隨撲滅滇)¶
　　(賴以安陞右軍都督僉事/卒贈都督同知廕一子)¶
　姜思睿(浙江慈谿人崇禎間巡/按慎刑撫叛加惠士民)¶
　王世德(浙江永康人崇禎間任巡撫清慎自矢除弊/懲奸一切政務必親為理以勞瘁卒於官)¶
　王　景(四川華陽人崇禎間任金滄道剔蠧釐/奸不遺餘力建月城樓重修蒼麓書院)¶
　何閎中(字絅卿湖廣黄岡人學問淵博性量寛和崇/禎末任瀾滄兵備捍患禦災功績甚著卒於)¶
　　(洱海士/民戴之)¶
　楊文岳(四川西充人崇禎間任右布政有才幹旬宣/兩迤政績甚著捐貲築昆陽州城官至兵部)¶
<pb:KR2k0055_WYG_019-33a>¶
　　(侍/郎)¶
本朝¶
　洪承疇(字亨九福建南安人前明萬厯丙辰進士沈/毅有智略順治十六年滇黔未定以大學士)¶
　　(為七省經略督師討平之入滇嚴飭士卒有匿民/間子女者繩以重法解散投誠兵丁疏奏滇民疾)¶
　　(苦發帑賑濟全活甚衆/還朝卒贈少師諡文毅)¶
　李天浴(字敬兹順天人康熈七年任雲南巡撫廉明/勤慎事無大小一秉乎禮除貪暴裁冗費屬)¶
　　(吏凜然無敢犯法者時吳三桂奏請/遷徙滇民天浴力疏止之民賴以安)¶
　甘文焜(奉天正藍旗人康熈七年任雲貴總督駐劄/貴陽體國愛民時吳三桂逆節已萌僭侈踰)¶
<pb:KR2k0055_WYG_019-33b>¶
　　(法文焜獨持大體多所裁抑及三桂叛變起倉卒/文焜令其妾盛氏自盡攜幼子急趨鎮逺以圖恢)¶
　　(復比至則鎮逺守將姜義先已從賊文焜知勢不/可為遂殺其幼子北面再拜自縊時筆帖式何善)¶
(賜祭雅圖各棄家從文焜死之/    葬諡忠果)¶
　李興元(奉天人原籍順天遵化州康熙十年任按察/使方正執法嚴抑藩兵不許違禁取利凖折)¶
　　(民間子女吳三桂叛守節不屈杖之下獄復安置/䝉化尋遇害戮及家屬興元二孫尚幼時昆明人)¶
　　(胡溥寓䝉化匿之䝉士左/世光家得免後廕同知)¶
　趙良棟(陜西寧夏人康熙十九年授雲貴總督時攻逼/大師圍雲南乆不下良棟馳至督諸軍進)¶
　　(之三日賊潰納欵良棟斂兵不入城即日/率所部趨曲靖秋毫無犯有古良將風)¶
<pb:KR2k0055_WYG_019-34a>¶
　蔡毓榮(奉天正白旗人湖廣總督康熙十九年授綏/逺將軍同諸軍恢復雲南賊平後改授雲貴)¶
　　(總督時逆氛初靖流離載途毓榮招撫散亡給牛/種勤耕作籌滇十疏設施各有條理士民至今德)¶
　　(之/)¶
　范承勲(字蘇公奉天正黄旗人康熙二十五年任雲/貴總督滇黔經呉逆亂後庶事草創承勳沈)¶
　　(毅剛明到任期月察吏安民撫夷弭盜整飭營伍/銷禍未萌建學宫置經籍制禮樂器纂修通志凡)¶
　　(所規畫無不動中機宜鉅細/悉舉在任六載威惠大行)¶
　許𢎞勳(字元功奉天遼陽人康熙二十五年任按察/使秉臬廉慎無所撓枉二十七年楚北兵譁)¶
　　(滇奸卒張麻子等思乗機為變期以三鼓發𢎞勲/偵其謀亟白督撫戒譙樓徹夜無三撾捕斬亂首)¶
<pb:KR2k0055_WYG_019-34b>¶
　　(十數人兵民帖然消/變方萌厥功甚偉)¶
　謝于道(字存峩浙江鄞縣人康熙癸丑進士二十六/年以部郎任提學道學識淵粹是時聲教雖)¶
　　(通士習文體尚多厖雜于道以宗匠持衡破格造/士毎試召諸生面教之環繞座前所定髙下藻鑑)¶
　　(不爽賞拔多成名士自/是滇南文風彬彬焉)¶
　石文晟(字絅菴奉天正白旗人康熙三十三年巡撫/雲南豁達多才為政務舉大綱先雲南屯賦)¶
　　(仍前明舊額科重軍户病之文晟疏減十之六設/立義倉以惠窮兵添建號舍以恤舉子鄉試解額)¶
　　(特疏增廣撫滇/七載士民戴之)¶
　劉䕃樞(陜西韓城人康熙丙辰進士四十二年任按/察使方正不阿論囚平恕晉本省藩司值旱)¶
<pb:KR2k0055_WYG_019-35a>¶
　　(減價糶粟民不苦饑濬六河疏海口葺/學宫增號舍政績甚多後遷貴州巡撫)¶
　　分部¶
雲南府¶
元¶
　阿爾噶里室(䝉古人任晉寧州州同念切/民瘼政先教化境内大治)¶
明¶
　賀　安(字朝宗湖廣安化人洪武間任雲南前/衛指揮持重有為築城浚隍皆所董治)¶
　張　觀(字國賓山西太原人洪武間任嵩明知州簡/直不擾新附之民安其撫字考最陞鳯陽知)¶
<pb:KR2k0055_WYG_019-35b>¶
　　(府/)¶
　趙　幹(山西平陽人洪武間任歸化知縣尋調武定/府石舊縣陞嵩明知州敦大不苛夷民安之)¶
　　(後陞户/部郎中)¶
　鄧思謙(字克讓湖廣桂陽人永樂間任禄豐知縣居/官廉能歴九載如一日治署橋梁驛郵市肆)¶
　　(皆其/創建)¶
　郭　鎮(順天宛平人正統間任新興知州値大溪水/溢民不聊生鎮設醴祭河安流如故後知雲)¶
　　(南府勤於其職凡倉廩學校皆所修葺卒於/官滇民祀於廣備倉旁新興亦立祠祀之)¶
　黄守純(字惟一籍貫未詳正統間任昆明知縣撫字/有方舊縣治狹陋遷而大之無絲髮累及閭)¶
<pb:KR2k0055_WYG_019-36a>¶
　　(左/)¶
　陳文友(字希賢四川長夀人正統間由呈貢知縣/調昆明處心樂易政舉大綱有循良之稱)¶
　何　詵(四川蒼溪人正統間任富/民知縣有才幹多所建設)¶
　丁　貴(江南金壇人正統間任晉寧知州勤慎有才/凡學宫壇廟修葺一新水旱祈禱輒應民謠)¶
　　(曰旱莫忙公行香/雨莫惱公請禱)¶
　陳　穀(太和人正統間任晉寧學正先是學在州北/甚僻陋穀奏遷於州南訓誨生徒不倦士皆)¶
　　(奮/勵)¶
　邵　昱(貴州永寧人景泰間任晉寧知州廉介有為/九年秩滿耆民走萬里赴京請留復任三年)¶
<pb:KR2k0055_WYG_019-36b>¶
　　(遷廣西平/樂知府)¶
　廖　芳(字廷舉籍貫未詳成化初任昆明知縣亷/敏有能洗滌蠧害凡有興作不擾於民)¶
　石　泉(字彦清湖廣長沙人成化間任禄豐知縣倜/儻不羈區畫有要縣當迤西孔道里民困累)¶
　　(盡心調劑/力役均平)¶
　龎　詢(籍貫未詳成化間任楊林知縣/愷悌宜民疏浚河渠至今利賴)¶
　董　復(字德初浙江㑹稽人𢎞治間以御/史任知府宦績茂著有祠在郡左)¶
　張　鳯(字應時江西宜春人𢎞治間任知/府剛明果斷令行禁止案無留牘)¶
　余　紀(字文理籍貫未詳𢎞治間任昆明縣丞操守/廉潔綽有能聲當道有難事輒令綜理皆立)¶
<pb:KR2k0055_WYG_019-37a>¶
　　(辦歴官至/府同知)¶
　聶　詔(籍貫未詳𢎞治初任昆明教諭時方建學/嚴立科條盡心啓迪後人咸稱聶先生云)¶
　李必昻(福建浦城人𢎞治間任禄豐知縣清介自勵/聽斷如神歲饑請蠲賦以甦民困邑人感之)¶
　喻　敬(四川内江人𢎞治間任晉寧知州/亷能有為從前廢墜無不修舉)¶
　張　昇(山東濟陽人𢎞治間任昆陽州州同增學址/練民兵理州政如家事常以私財代官租後)¶
　　(因運糧過滇池舟覆/溺死士民如喪父母)¶
　葉　元(字本貞江西廣信人正德間任知府廉介有/為不畏權貴闢異端革汚俗時廣西師宗未)¶
　　(靖元督糧到州計擒賊衆地/方敉寧卒於官家無長物)¶
<pb:KR2k0055_WYG_019-37b>¶
　吳　便(字廷言浙江山隂人正德間任知/府精於法律一切疑獄多所裁決)¶
　髙公韶(字太和四川内江人正德間以御史言事謫/富民典史有惠政置館延師教民子弟風俗)¶
　　(一變尋知大理府威惠併用吏畏民懐/晉叅政官至侍郎兩地士民咸廟祀之)¶
　陳　陽(字健夫江西新淦人正德間以刑部郎中忤/劉瑾左遷昆陽州州同築土城以資保障時)¶
　　(課諸生政多卓/異州人祀之)¶
　廖立仁(籍貫未詳嘉靖間任昆明縣丞攜一僕徒行/之任省約安恬未幾以憂去邑人裒金送之)¶
　　(卻不/受)¶
　王　梁(四川廣安人嘉靖間任宜良/知縣寧靜悃愊民安其政)¶
<pb:KR2k0055_WYG_019-38a>¶
　王拱仁(四川南部人嘉靖間任三泊知縣/嚴明整肅修城開渠民甚賴之)¶
　郭　治(江西泰和人嘉靖間任嵩明知州當兵燹/之後立科條嚴軌範文章政事卓然可觀)¶
　吳世珣(山西保德人嘉靖間任馬龍州州同署嵩明/州事剛果嚴明安賊叛臨陣制勝略無畏怯)¶
　　(賊平撫瘡痍給/牛種多善政)¶
　黄　潛(福建晉江人嘉靖間任嵩明州州同愛民如/子清節著聞遷學築城運餉皆有功又議調)¶
　　(軍改路等十/事上之當道)¶
　黄原道(四川巴縣人隆慶初任知府剛直明/斷門無私謁獄無淹繫百廢修舉)¶
　王新民(貴州石阡人隆慶初任易門知縣為/政寛平以憂去民不忍舍建祠祀之)¶
<pb:KR2k0055_WYG_019-38b>¶
　樂　頌(江西臨川人隆慶初任嵩明知州操持清約/築石城革里甲議徵白米禁易牛毛民甦困)¶
　　(累/)¶
　張祥鳶(江南金壇人萬厯初任知府學問淵邃督書/院諸生課藝時加品隲政事明決無停牘無)¶
　　(寃/民)¶
　洪邦光(字世龍福建同安人萬厯初任府同知署理/他郡獄訟錢糧悉得其平所過肅然後陞本)¶
　　(府知府刑清政/簡士民安之)¶
　李　藎(字臣忱四川成都人萬厯初任推官博大開/朗振興文教習俗一變署臨安府時有牳㹒)¶
　　(之役軍興旁午劑量輓運/餽餉不乏召入為御史)¶
<pb:KR2k0055_WYG_019-39a>¶
　張志臯(字汝諧貴州永寧人萬厯初任昆明知縣才/局恢宏鋒稜不露處省㑹劇邑自郡伯以上)¶
　　(無不獲其心在任四年/豈弟之聲騰於衆口)¶
　錢　貴(四川峩睂人萬厯間任富民知縣簡重廉平/邑人有李義者為盜所誣獄既成貴廉得其)¶
　　(冤白於臺司得釋義以重賄謝貴叱去/在邑以蔬圃自給卒於官士民哀之)¶
　沈應昌(四川保寧人萬厯間任宜良知縣/清丈田糧改建學校稱循吏焉)¶
　劉　儲(湖廣興國人萬厯間任晉寧知州精明/豁達繕城郭建橋梁置屯堡善政悉舉)¶
　田一井(涪州人萬厯間任呈貢知縣大/興水利民感其德立祠祀之)¶
　夏可漁(涪州人舉人萬厯間任歸化知縣有清德後/陞昆陽知州百姓歌之曰公來涖止清慎而)¶
<pb:KR2k0055_WYG_019-39b>¶
　　(勤公今陟矣民奚/以寧祀報德祠)¶
　劉大縉(籍貫未詳萬厯間任歸化知縣清於刑/勤於政教士愛民邑人祀於報德祠)¶
　伍　佐(湖廣新化人萬厯間任安寧知州發奸摘伏/人不敢欺歴官九載清慎如一日民歌曰伍)¶
　　(州牧明/如燭)¶
　王　朴(貴州清平人萬厯間任昆陽知州政持大綱/撫蠻息叛士民悦服先任大理通判亦有惠)¶
　　(政/)¶
　黄　宏(廣東順德人萬厯間任昆陽知州律已以/廉養民以惠又能辨晰疑獄下無寃民)¶
　尹鴻漸(䝉自人萬厯間任昆陽訓/導正已率士訓廸有方)¶
<pb:KR2k0055_WYG_019-40a>¶
　陳　紀(字惟修四川内江人萬厯間任三泊知縣拊/循有方奸弁奪民田租税不人按法論罷邑)¶
　　(有鑛山民苦逋課白臺司封之有父子訟獄者愀/然曰是令失教罪匪獨在民遂懲其子勸導其父)¶
　　(民感泣父子/相愛如初)¶
　翟　唐(順天長垣人萬厯間由御史左遷嵩明/知州除姦剔弊拊循孤弱循聲表著)¶
　鄭邦福(字洪疇江西上饒人萬厯間任嵩明知州慈/祥而清瑩精心名理脱離言詮人莫窺其底)¶
　　(藴遷部郎/官至京卿)¶
　費經虞(四川人崇禎末任昆明知縣薄征省訟重/士勸農勘覆吾必奎叛黨全活數百人)¶
曲靖府¶
<pb:KR2k0055_WYG_019-40b>¶
明¶
　王　政(籍貫未詳洪武初任知/府創制定法甚便夷民)¶
　劉　璧(江南鳯陽人洪武初任曲靖衛指揮/築城建署廣開屯田指置皆有條理)¶
　方　用(江南全椒人洪武初由總旗累官至指揮使/隨沐英入滇開設陸凉衛即掌衛印修城池)¶
　　(建公署興屯田安民禦寇著有嘉/績永樂間調征交阯遂留守交州)¶
　王　正(江西人永樂間任知府惠愛/得民心郡設學校自正始)¶
　王　式(江南合肥人天順間任霑益/知州有惠政民夷交頌之)¶
　焦　韶(四川灌縣人𢎞治間任知府興學平賦弭盜/招亡郡産嘉禾民歌之曰一本兩穗嘉禾滿)¶
<pb:KR2k0055_WYG_019-41a>¶
　　(田太守焦公/其德格天)¶
　羅　環(江西吉水人𢎞治間任馬龍知州時始/改流官勤職愛民夷俗漸變竟卒於官)¶
　戴　鰲(浙江鄞縣人正德間任尋甸/知府建學作人化民變俗)¶
　龎　嵩(字振卿廣東南海人嘉靖間由應天治中出/知曲靖府清節自持政先化導立各鄉社學)¶
　　(師夷猓有弗率者必以/誠感去後人彌思之)¶
　文　溶(廣西鬱林人嘉靖間任南寧/知縣慈惠藹然人稱賢令)¶
　李　珊(江西臨川人嘉靖間任馬龍知州政無煩苛/安銓之變挺身抗敵城賴以全去時軍民泣)¶
　　(留/)¶
<pb:KR2k0055_WYG_019-41b>¶
　張秉正(直隸滑縣人嘉靖間任羅雄州州同剛正/自持不昵羣小嘗請設流官卒如其議)¶
　林　斌(福建莆田人嘉靖間任尋甸知府除姦宄/任良能徭役均平盜源弭息民為立祠)¶
　王尚用(江西安福人嘉靖間任尋甸知府創書院修/學宫平賦役同通判蕭時中清丈田地除浮)¶
　　(荒請改折民/至今便之)¶
　胡　光(江南徽州人隆慶間任府同知興廢舉墜剖/決明敏夷民畏懐盜賊屏息署䝉化府事建)¶
　　(書院多/惠政)¶
　梁　棟(貴州人隆慶間任亦佐知縣有/循良績後離任民扳轅留之)¶
　敖　翔(四川人萬厯間任府同知外剛方而/内平恕庭無請謁貪吏望風畏之)¶
<pb:KR2k0055_WYG_019-42a>¶
　孫　台(貴州人萬厯間任府同知著有實政/大理保之變監霑益兵卒於行間)¶
　尹耕莘(陜西人萬厯間任推官為政廉/明豪强斂迹卒於官囊槖蕭然)¶
　夏　鐸(山東人萬厯間任府教授厭士習記誦/日與講性命之學一時生徒咸變舊習)¶
　栗廷用(湖廣松滋人萬厯間任陸涼/知州奉法循理吏民畏懐)¶
　李遇春(福建閩縣人萬厯間任尋甸知府以興革為/己任濬渠道築河堤置義田寢征調嚴閉那)¶
　　(石岡等礦厰分四十三/寨以安夷民人皆徳之)¶
　鄧繼逺(廣西全州人天啟間任陸涼知州政務不擾/以便民為事出入惟馭一騎食粗衣布潔清)¶
　　(自/矢)¶
<pb:KR2k0055_WYG_019-42b>¶
臨安府¶
元¶
　巴　哈(張萬嘉努之子至元間廕任臨安/宣慰司同知忠厚嚴明卓有德政)¶
　朱　寶(籍貫未詳鎮守石屛千户天厯初圖沁反郡/縣皆䧟寳同州人亨祐率驍騎五十餘人夜)¶
　　(襲宣慰司奪印符以歸據異龍/湖島率衆同守州民賴以保障)¶
明¶
　萬　中(字惟一湖廣黄陂人洪武十五年從宣寧侯/金朝興下臨安領兵四出時䝉自蠻阿也引)¶
　　(石屛馬黒奴通海觀音奴寧州吉台諸蠻梗化中/以兵定之陞臨安衛世襲指揮同知尋陞雲南都)¶
<pb:KR2k0055_WYG_019-43a>¶
　　(指揮從征安/南冐炎瘴卒)¶
　王　執(籍貫未詳寧州衛指揮洪武十五年從宣寧/侯下臨安與萬中俱留鎮㑹石屏馬黒奴搆)¶
　　(煽諸部屯兵海東為七營以待執偕中乗夜襲破/追至異龍湖又破之師還擊之西山又擊其逸蠻)¶
　　(於楊知州莊/斬馘無算)¶
　任　暹(永興人洪武間任通海知/縣改遷縣治威愛得宜)¶
　黄　德(四川江津人洪武間任㠄峩知縣/革創之初一以寛大沖和馭之)¶
　李　善(河南人永樂間任建水知/州勞心撫字民懐其德)¶
　徐文振(字聲逺威逺人正統間任府同知善撫其/民任滿當去民上疏乞留晉本府知府)¶
<pb:KR2k0055_WYG_019-43b>¶
　王　驥(字博德四川滎昌人正統間任石屛州學正/立教整肅身無忒儀州士為之一變召為監)¶
　　(察御/史)¶
　鄭洪範(浙江黄巖人正統間以御史左遷/阿迷知州强直自遂吏畏民懐)¶
　詹　英(貴州衛人正統間任河西縣教諭性剛直不/畏權勢時靖逺伯王驥三征麓川英劾其老)¶
　　(師費財疏/載藝文志)¶
　傅　厚(籍貫未詳正統間任河西知縣/居心仁恕撫字有方邑人祀之)¶
　任　彬(四川蒼溪人景泰間任石屏知州遷學宫置/社學立童子師㑹土酋刀諒毒殺吏目髙秉)¶
　　(權彬當勘訊諒隂行賄彬叱拒之/竟正諒罪以貧不能歸遂家石屏)¶
<pb:KR2k0055_WYG_019-44a>¶
　蔣　良(字希玉廣西全州人天順間任河西知縣政/務寛厚不喜聞人過有訟者輒引至前諭以)¶
　　(孝弟仁信/皆解去)¶
　賴　英(江西人成化間任知府有惠政建藏書閣/購經史以便諸生講習尋陞布政司叅政)¶
　左明善(四川富順人成化間任知府亷明有為民/皆畏愛交人寇邊榜諭以禍福即遁去)¶
　黄時中(字宜之湖廣麻城人成化間任阿迷知州時/初設流百務肇舉中善於撫綏得夷民心)¶
　王朝禄(四川江津人𢎞治初任通海知縣修學舍増/倉儲以縣當衝要里甲夫馬為累請更協濟)¶
　　(於河西著為/例民頌其徳)¶
　蕭　鸞(廣西人𢎞治間任㠄峩知/縣編置糧差備極勤勞)¶
<pb:KR2k0055_WYG_019-44b>¶
　陳　瀾　(南泰州人𢎞治間任䝉自知縣有/識苦寇擾築城保禦民賴以安)¶
　朱　琉(字徳嘉四川瀘州人正徳間任知府明敏持/正時郡中多盜賊琉窮其淵藪剪除殆盡民)¶
　　(賴以/安)¶
　陳允諧(福建莆田人正徳間任建水知州持躬儉約/惟以恤民省費為事盡裁常例州民賴之)¶
　汪　金(字汝礪江西貴溪人嘉靖初任知府性醇謹/維持綱紀不為苛細剙置學田士類頌焉)¶
　錢邦偁(湖廣蘄水人嘉靖末任知府慈恕得民除一/切陋例尋常詞訟為之勸息歲儉設粥救饑)¶
　　(捐俸完民逋賦陞苑馬/寺卿去後民歌頌之)¶
　何文俸(字東海福建閩縣人嘉靖間任石屏/知州單車赴任豈弟宜民操守㢘潔)¶
<pb:KR2k0055_WYG_019-45a>¶
　陳仲晦(麻城人嘉靖間任石屏州知/州治海口建六閘軍民稱便)¶
　王　聘(字士卿南充人嘉靖間任寧州州同善於撫/字迎母就養母卒哀毁骨立徒步扶櫬歸囊)¶
　　(無長/物)¶
　周世用(貴州人隆慶初任䝉自知縣清亷愛民去任/行李蕭然個舊錫户以金二百為贈堅卻之)¶
　昌應時(字廷佐福建莆田人萬厯初任知府性坦直/不屑趨承時集諸生評隲文藝藻鑑不爽士)¶
　　(林仰/之)¶
　牛可麟(河南祥符人萬厯間任知府秉性樸/直政尚寛和訟斷一成確不可易)¶
　許　莘(字師尹北直大名人守杭州鞏昌皆有聲/萬厯間左遷府通判興學育才臨民慈愛)¶
<pb:KR2k0055_WYG_019-45b>¶
　尹東周(山東人萬厯間以元江通判署石屏州/事裁革各欵緡錢以紓民困州人祀之)¶
　曽所能(四川涪州人萬厯間任石屏知州政/務恤民置社倉修陂塘民甚利之)¶
　蕭廷對(字觀我江西泰和人萬厯間由國子監助教/出知石屏操守亷潔政尚寛平重農築堰置)¶
　　(三社倉儲粟備荒興學課/士創建城樓治績最著)¶
　朱繼䕫(四川瀘州人萬厯間任寶秀巡檢才識練達/長於發奸條議建毛木哨以防剽掠置社倉)¶
　　(以儲菽粟有裨地/方寶秀民人徳之)¶
　楊翹瀛(貴州人萬厯間任通海知縣/有才力建縣城民得安堵)¶
　王　鍈(清平人天啟間任知府平/訟獄練鄉兵郡人徳之)¶
<pb:KR2k0055_WYG_019-46a>¶
　秦懋觀(浙江仁和人天啟末任知府先此任者多以/賄聞懋觀至土酋普名聲以千金獻不受巡)¶
　　(撫王伉索名聲賄不應誣以叛將討之懋觀歴辨/其枉不聽名聲兵薄城下懋觀登陴責之相持兩)¶
　　(月及伉被逮遂/解去遷右叅政)¶
　顧慶恩(江南呉江人博學能文天啓間以澂江通判/署石屏政尚寛大崇重文教纂修州志改創)¶
　　(磚城後遇賊攻得/資堅守至今賴之)¶
　蔣恒盈(廣西全州人天啟間任㠄峩知縣遷/學宫培育人才撫綏夷民政績甚著)¶
　熊啟宇(字六開江西南昌人崇禎末任府推官李定/國破臨安宇被執罵賊不屈賊義釋之賊屠)¶
　　(城横屍二十餘萬宇率殘民瘞之後歲饑/乏食設法炊粥以賑者兩月全活甚衆)¶
<pb:KR2k0055_WYG_019-46b>¶
　李猶龍(字慕慈湖廣蘄州人崇禎間任石屏知州值/普名聲叛攻圍臨安州有土人倡亂立斃之)¶
　　(境内肅然率民固守/賊不敢犯城賴以安)¶
　朱統鐩(字司烜江西南昌人崇禎間以府通判署石/屏州事恤民疾苦異龍湖有水壩魚梁壅塞)¶
　　(水道鐩令拆去更築堅堤數百丈以砥之湖水東/流淤田復墾捐給傭值合州永食其利建祠祀之)¶
　周之相(貴州人崇禎間任河西知縣寛/賦均役弭盜安民闔邑頌徳)¶
　張一愷(廣東電白人崇禎間任㠄峩知縣識力過人/值土司交訌波及縣民愷排難解紛請兵鋤)¶
　　(暴乂賊劫近村親督鄉兵/擊斬三百餘級民賴以安)¶
本朝¶
<pb:KR2k0055_WYG_019-47a>¶
　鄭　相(江南江寧人貢生以中書隨征入滇順治十/六年委署石屏州事甫下車旬月撫流亡勤)¶
　　(撫恤捐金賑濟適偽總兵髙/應鳯叛遂被害老幼皆垂涕)¶
澂江府¶
元¶
　固　納(䝉古人任澂江路總管/首建學宫教民禮義)¶
明¶
　胡　思(西安右衛指揮從征雲南洪武十四年西平/侯沐英委理府事翦除餉寇撫定夷民勞績)¶
　　(甚/多)¶
<pb:KR2k0055_WYG_019-47b>¶
　髙　恂(陜西人洪武中恂父斗南任新興有惠政以/老乞歸舉恂自代由給事中知州事從征交)¶
　　(阯有協/贊功)¶
　王　彦(字士俊江西安福人由刑部郎中言事左遷/雲南都司斷事正統間陞知府招流移剔奸)¶
　　(弊創設三闗募民/守之有保障功)¶
　魏　鑑(江夏人天順間任新興知州歲荒賑/饑全活甚衆在任九年始終一節)¶
　饒　欽(字汝恭江南祁門人成化間任知府清介不/滓力卻路南土官之賂巡撫王恕特薦不報)¶
　　(尋以入/覲請歸)¶
　魯　厚(四川内江人成化間任路南知州創社學/以教子弟増重樓於州城之外禦暴賴之)¶
<pb:KR2k0055_WYG_019-48a>¶
　晁必登(字汝吉四川宜賓人𢎞治間任通判時澂守/貪暴人情洶洶必登以亷佐之屬邑之民充)¶
　　(板橋江川驛籍者苦於奔應多破産逃亡乃白上/官徵銀解驛民困以甦政暇與諸生講易尤長於)¶
　　(詩攝篆廣西曲靖尋陞武定同/知皆有惠政歴陞本省右叅政)¶
　唐　臣(字堯佐四川營山人正徳間任知府誠慤清/謹自奉薄而厚恤民政暇手不釋卷延諸生)¶
　　(討論築四街城設東溪舖/尋陞兩淮運使檄至已卒)¶
　劉　傑(山西臨汾人正徳間任知府明敏果/斷謹斛量定商税均里役稱平政焉)¶
　童　璽(字國信福建連城人正徳間任知府始至以/郡治弗利改遷於暘溥山移學於郡治舊基)¶
　　(仍以舊學為仰山書院郡東北有溪毎值霖潦為/害璽築堤東谷障之北流築郡城樹譙樓移屯倉)¶
<pb:KR2k0055_WYG_019-48b>¶
　　(政績/最多)¶
　皮日偉(湖廣長沙人正徳間任江川/知縣奏免雜徭民懐其徳)¶
　計朝聘(字莘夫四川成都人嘉靖間任知府值歲/不登捐俸賑民寛徭省刑開田三千畝)¶
　王良臣(字天民陜西寧羌人嘉靖間任知府才識練/達吏事明敏别郡疑獄多受成焉在郡禮賢)¶
　　(崇學設樂/舞拓文廟)¶
　鄒國璽(字南華四川新津人嘉靖間任路/南知州築壩開河士民永食其利)¶
　徐可久(字有功廣西馬平人隆慶初任知府遷郡治/於舞鳯山簏築磚城開河道復義倉社學後)¶
　　(陞本省瀾/滄副使)¶
<pb:KR2k0055_WYG_019-49a>¶
　文嘉謨(四川茂州人隆慶間任陽宗知縣毎單騎遊/厯境内凡地理河道加意修補築炒甸堰塘)¶
　　(濬大衝堤壩民有/父母神君之頌)¶
　林焜章(福建莆田人萬厯間任知府清慎豈弟置義/學六所以訓生童遇有奸盜化以亷恥不事)¶
　　(鞭笞凡有勾攝即付告人不遣隸卒嘗手題於屏/曰不怒不嗔和平養蒼生福勿欺勿慢忠直報聖)¶
　　(主恩丁憂去/士民思之)¶
　柳芳陽(四川宜賓人萬厯末任新興知州愛/民課士𠞰捕夷賊士民立祠祀之)¶
　郎文煥(浙江孝豐人天啟間任知府養士愛民剔弊/釐奸河陽有額外夫馬重為民困條議革除)¶
　　(勒石/永禁)¶
<pb:KR2k0055_WYG_019-49b>¶
　張　維(山西蒲州人天啟間以推官改授河陽知縣/居官清正除火耗絶請託與知府郎文煥亷)¶
　　(正相得民/受其福)¶
　李以袞(浙江縉雲人崇禎間任知府崇文行重學校/謹倉庫修城池増置砲樓二十座防禦多資)¶
　　(至今/賴之)¶
　周　應(貴州興隆人崇禎間任通判有膽略知府李/以袞致政歸應攝府篆適寧州土酋禄昌文)¶
　　(部目李蒿鵲王尊等率衆焚掠至郡東市應委僚/屬守城單騎詣之諭以大義詞氣嚴正賊衆畏服)¶
　　(解/去)¶
武定府¶
<pb:KR2k0055_WYG_019-50a>¶
元¶
　安　慈(武德將軍與子弄/積俱有功於武定)¶
明¶
　董　旻(字子仁江西樂平人成化中官都給事以直/言忤㫖謫石舊知縣奉職公勤明於折獄片)¶
　　(言而決人無寃抑時土酋猖獗賊盜蜂起旻練民/兵防禦使逺近相為保聯遂至萑苻絶警土人不)¶
　　(敢跳梁後以循良茂/著超擢布政司叅議)¶
　張　敬(江西清江人𢎞治中任和曲知州/存心慈愛政善民安州人感戴)¶
　鄧世彦(湖廣人隆慶間任府同知值土酋鳯繼祖倡/亂世彦贊畫盡心輓運無悞用能以次𠞰平)¶
<pb:KR2k0055_WYG_019-50b>¶
　　(民鮮失所又創建府治城垣樓櫓地方賴以保障/兵燹之後瘡痍未復彦招集流亡寛釋脅從省刑)¶
　　(薄斂善政甚多一時漢夷帖服/條議改設流官至今頌其功徳)¶
　劉懋武(扶溝人官生萬厯間任知/府多善政郡人為建生祠)¶
　王應期(湖廣人萬厯末任知府值土酋沙/大金作亂應期出竒制勝討平之)¶
　胡其慥(湖廣人天啟二年任知府阿反張世臣作亂/慥竭力捍禦抗詞請救城賴以全郡人與前)¶
　　(守王應期共立祠/祀之名二惠祠)¶
　趙　紓(山西人天啟間任知府㢘正剛方不避權倖/修學崇文旌揚孝弟禮待髙年民知齒讓勸)¶
　　(農息訟善政多端涖政三載逺近皆呼為趙青天/陞蒼梧道民懐其徳立石建祠紓立命毁之去之)¶
<pb:KR2k0055_WYG_019-51a>¶
　　(日攀轅卧轍有送/至數百里外者)¶
廣西府¶
明¶
　賀　勳(字世安湖廣湘鄉人成化間任知府時初設/流官勲至建城垣修學校立廨舍惠農通商)¶
　　(正風俗弭盜賊後/陞叅政仍兼府事)¶
　張　黻(江西吉水人成化間官後府經厯以疏救林/俊謫為師宗知州有惠政後以王恕之請復)¶
　　(為南京左/府經歴)¶
　孫　久(江西吉水人𢎞治間任彌勒知州設流之/初多所創建制土司安反側民賴以寧)¶
<pb:KR2k0055_WYG_019-51b>¶
　華　剛(貴州都匀人正徳間任彌勒知州明察剛毅/有為有守十八寨賊首阿勿等聞其名畏之)¶
　　(輸納逋税朞月/之間政令大行)¶
　張　佐(湖廣武昌人正徳間任彌勒知州持躬亷介/政平訟息平十八寨運籌有方民不知擾)¶
　解一經(山西交城人嘉靖間任知府恬靜亷潔在任/七載清白無瑕比歸土舍昻齊追送白金力)¶
　　(卻/之)¶
　許　佲(號虢田河南靈寶人嘉靖間任知府實心惠/愛剔蠧釐奸民皆稱為許父臨去以一籬樁)¶
　　(植於衙中枯木/自活埀隂繁茂)¶
　辜用琥(江西南昌人嘉靖間任知府攜一僕自隨清/慎恬淡革土司常例省里甲夫馬靖盜息民)¶
<pb:KR2k0055_WYG_019-52a>¶
　　(豪猾斂迹涖任四載民無欺罔庭/無訟獄以養母致仕民咸思之)¶
　李　崧(號肖梧四川内江人嘉靖間任師宗知州甫/下車嘆曰以數十家窮夷當一荒州其何以)¶
　　(堪雖然官守有常吾知奉職已爾去弊興利愛民/如子自奉淡泊粗糲妻子衣布陞任士民保留在)¶
　　(任九載賢聲茂著比陞大理同知民/追送百里外泣涕之聲徹於道路)¶
　戴時雍(字逢堯江西浮梁人隆慶間任知府改/築磚城約已省刑勸農課士民懐其徳)¶
　蔡應科(龍溪人進士萬厯間任知府崇儒愛士獄無/寃民丰裁不露奸宄潛消吏民愛戴厯久不)¶
　　(忘/)¶
　陳　忠(字良甫直𨽻獻縣人萬厯間任知府亷潔幹/練建永惠壩開東西兩河附近田地盡為膏)¶
<pb:KR2k0055_WYG_019-52b>¶
　　(腴修築三鄉城於沿江渡口設哨兵/又令戍卒墾荒且耕且守道路以寧)¶
　錢秉元(江南呉縣人萬厯間任知府省事愛民捐俸/買彌勒州古城田資諸生膏火多惠政民懷)¶
　　(思/之)¶
　張光宇(字懐谷山西太平人萬厯間任知府秉公直/敦風化興學勸農増修堤壩陞山東轉運使)¶
　　(百姓如/失父母)¶
　蕭以裕(江西清江人萬厯間任知府課士傳經講論/無倦遷學宫於三台山麓創鶴麓書院事闗)¶
　　(學校靡不殫心省刑薄斂善政甚多又修志類若/干卷土酋普者輅騷擾江外親率師擒之諸夷畏)¶
　　(服/)¶
<pb:KR2k0055_WYG_019-53a>¶
　蔣時極(廣西全州人萬厯間任通判廣西為曲臨澂/三郡交界夙多賊藪時極威名素著諸土司)¶
　　(聞來防守皆傾心往迎於百里外申/號令明賞罰不煩兵甲夷民讋服)¶
　李　啟(湖廣人萬厯間任彌勒知州約已惠下/勤恤民隱築堰壩興水利民食其福)¶
　張繼孟(字太巖陜西扶風人崇禎初為御史以剛直/出為知府正直嚴明興文講武㑹普名聲死)¶
　　(其妻萬氏復猖獗議招撫往者輒被害繼孟單騎/入賊營諭以利害萬氏遂降陞浙江鹽運使郡人)¶
　　(肖像/祀之)¶
　髙梁楷(思恩府舉人崇禎間任知府剗去煩苛悉歸/寛恕修復永惠壩水利惠政甚多民間肖像)¶
　　(祀/之)¶
<pb:KR2k0055_WYG_019-53b>¶
　王勵精(陜西扶風人崇禎間任通判莊儉仁恕折獄/明敏歲大旱自責禱雨米價騰貴毁所繫銀)¶
　　(帶易粟減價賣市中富/民感激爭出粟價遂平)¶
廣南府¶
明¶
　王道廣(廣東番禺人隆慶間任知/府亷静不擾民蠻相安)¶
元江府¶
明¶
　程本立(字原道臨海人洪武初官周府長史以累謫/他郎甸長官司吏目㑹諸夷煽誘為亂西平)¶
<pb:KR2k0055_WYG_019-54a>¶
　　(侯沐英布政使張紞檄本立往撫諭之諸夷帖服/三年入為翰林與修髙廟實錄晉僉都御史金川)¶
　　(門失守遂自盡嘉靖初立祠新/化州祀之後崇祀於雲南學宫)¶
　汪　輔(雲南後衛指揮同知嘉靖間署府事政務便/民有控訴至者訓以禮讓至軍事以嚴御之)¶
　　(毫不敢犯累官貴/州總兵都督僉事)¶
　李先芬(籍貫未詳萬厯間任新平知縣始建縣治/築城鑿池庶務齊舉士民感之建廟以祀)¶
　秦元穗(廣東人崇禎間任新平知縣才學兼優寛猛/相濟詳請遷移縣治築建磚城外艱歸民祠)¶
　　(祀/之)¶
大理府¶
<pb:KR2k0055_WYG_019-54b>¶
漢¶
　杜　軫(蜀郡成都人舉孝亷為建寧令風/化大行漢夷悦服累遷尚書郎)¶
明¶
　趙彦良(字明善浙江烏程人洪武間任通判剛介有/文學修大理志要先任劒川州判興革得宜)¶
　　(州人/思服)¶
　張　鐸(籍貫未詳洪武間/任推官以亷稱)¶
　鄭　祥(江南合肥人洪武初調大理衛指/揮使増拓舊城經畫之功居多)¶
　賴　鎮(籍貫未詳洪武十五年征雲南以功陞大理/衛指揮同知二十年調洱海衛訓練士卒守)¶
<pb:KR2k0055_WYG_019-55a>¶
　　(禦有方略與楚/雄袁義齊名)¶
　蘇守正(籍貫未詳洪武間任趙州知州學校/祀典壇壝一切皆其開創後卒於官)¶
　諸葛伯恒(籍貫未詳洪武間任趙州吏目亷謹有文/學秋毫不擾於民月俸不舂而食布政張)¶
　　(紞薦之官/至叅政)¶
　賈　銓(直隷邯鄲人正統初任知府甫下車以郡中/利弊詢父老凡徭賦水利盜賊之類一一得)¶
　　(之以次綜理民皆/樂從陞本省叅政)¶
　何宗魯(四川酆都人景泰間任浪穹知縣/剛直不苛歲饑出粟全活甚衆)¶
　蔣雲漢(字天章四川重慶人成化間任知府亷以約/已仁以恤民製文廟樂舞器日進諸生誨之)¶
<pb:KR2k0055_WYG_019-55b>¶
　　(去任行李蕭然官/至福建布政使)¶
　呉　晟(江西弋陽人𢎞治末任知府恢洪直諒人不/忍欺一日雨行輿夫忽蹶傾其輿晟不動色)¶
　　(喚食奩取糕食之曰汝飢耶聽訟獨斷吏不得為/奸時召諸生稽其本業戒嬉遊後遷叅政士民遮)¶
　　(送泣/下)¶
　李秀實(湖廣永興人𢎞治間任太和知縣丰采/凛然豪强斂手讞決疑獄罪者咸服)¶
　楊　樊(貴州人𢎞治間任太和知縣以能稱時廨宇/傾圮擬修之費約千金工以萬計樊曰姑已)¶
　　(之待明年人莫喻其意春正月即諭民應造版籍/各令投狀樊察舊事吏算里書應索民數千金疲)¶
　　(於候命者萬人樊乃親督造寫毫末不遺仍借此/佐廨宇之役人役力一工畝科石一片民視往昔)¶
<pb:KR2k0055_WYG_019-56a>¶
　　(減半費皆樂于赴功帑不支而事/竣吏胥不得索一錢後陞知府)¶
　周　憲(湖廣安陸人正徳間任知府/剖決如流陞九江兵備副使)¶
　方　宸(四川新繁人正徳間任同知清白自持時太/守重罰鍰宸毎陞堂蹙眉而出人服其亷陞)¶
　　(知/府)¶
　喻　河(廣西人正徳間任通判通敏有才略時洱河/泛溢沒民田地乃令民間各具草束遂自乗)¶
　　(舟探河尾淺處卓木為城以草障/瀾疏泄之因著為法三年一濬)¶
　杜　翔(四川崇慶人正徳間任浪穹/知縣鑿渠灌田以興水利)¶
　任　轍(四川巴縣人嘉靖間任知府誠心撫字嚴於/馭吏時方有檄貨大青督責日至屬吏欲擇)¶
<pb:KR2k0055_WYG_019-56b>¶
　　(其尤者為獻轍曰此非可繼之物汝不虞為民禍/耶擲而絶之尋以憂去在郡僅旬月後民有隱憂)¶
　　(則相謂曰/安得任公)¶
　蔡紹科(浙江黄巖人嘉靖間任知府有便民四事省/里甲治道塗立市肆作宫室人感其徳至今)¶
　　(猶稱/之)¶
　髙　鏞(公韶子嘉靖間以御史左遷尋任大理同知/倜儻有風節重修文廟濬泮池製備祭器樂)¶
　　(器有功/學校)¶
　周　昆(四川永寧人嘉靖間任通判讞獄明決時監/司以法繩下羣吏恐怖㑹有寃獄衆莫敢辯)¶
　　(昆獨再三争之監司疑其納/賄昆抗執不回其寃乃白)¶
<pb:KR2k0055_WYG_019-57a>¶
　侯　問(貴州清平人嘉靖間任太和知縣通敏多才/舊例府縣供億之費皆里甲治辦多為在官)¶
　　(者侵奪費常十倍問欲為永逸之計自祭器燕几/及屏幛薪水之細皆繕治而區分之擇吏主出入)¶
　　(民不知費累/遷苑馬寺卿)¶
　龍翔霄(湖廣武陵人嘉靖間任太和知縣熟諳吏治/決訟如流他郡邑有疑獄或難事悉委之太)¶
　　(和倉有積粟吏虞紅朽獲罪霄令舂粟得米出陳/易新民免困累而積貯之數無虧上官下其議行)¶
　　(于闔省後遷南/京兵部主事)¶
　劉　璧(四川雅州人嘉靖閒任太和知縣亷介/慈惠捐修祠典愛惜民力民頌不衰)¶
　朱　官(貴州安莊人嘉靖間任賓川知州實心/愛民建書院修津梁陞楚雄府同知)¶
<pb:KR2k0055_WYG_019-57b>¶
　莫天賦(浙江海康人萬厯初任知府慷慨有為岳鳳/之變城守戒嚴人情洶洶適天賦覲還調度)¶
　　(有方百姓安堵/陞按察副使)¶
　莊　誠(四川成都人萬厯間任趙州知州以興廢為/己任凡典禮器物整飭不遺麗江瀾滄二土)¶
　　(司構訟各懐金行賄誠執使封金聞於當路俱寘/之法永平汰兵作亂所過殘掠誠百計周防賴以)¶
　　(無事清浮糧釐差發疏水利修舉鄉射禁食毒草/凡利民生全民命者無不力行州志之修自誠始)¶
　張名式(湖廣人萬厯間任趙州州同亷靜寡欲才/識髙明運餉卻金清田築堡卓有政聲)¶
　劉延齡(四川綿竹人萬厯間任雲南知縣發奸/摘伏人無遯情四境恬然民不見吏)¶
　陳　輔(江西廣昌人萬厯間任鄧川知州履/畝均田能清影射金錢毫無染指)¶
<pb:KR2k0055_WYG_019-58a>¶
　常真傑(廣西恭城人萬厯間任鄧川知州至/誠仁恕築堤開閘減金價惠政甚多)¶
　周憲章(貴州思南人萬厯間任雲龍知州平段進忠/之亂消林養中之變建州城立州治創廟設)¶
　　(學招撫流離清田畝定里/甲裁冗減課經畫盡善)¶
楚雄府¶
明¶
　朱守仁(江南徐州人洪武間任知府撫民勤政招集/流移授以田土均賦役建學校鋤强梗境内)¶
　　(大/治)¶
　袁　義(廬江人羽林右衛指揮同知從征雲南洪武/間沐英遣守楚雄時蠻夷叛逼義積糧髙壘)¶
<pb:KR2k0055_WYG_019-58b>¶
　　(調兵力戰蠻遂遁去授楚雄衛指揮使墾田築堰/修城郭建橋梁區畫久逺之計入覲上惜其老令)¶
　　(醫為染其鬚髮俾仍撫治以威逺人/後徵還厯官都督僉事卒賜祭葬)¶
　馬　良(山西黎城人正統間任楚雄知縣鯁直不/阿政尚簡易凡有益於民者行之必力)¶
　鞏　珪(江南貴池人正統間任黒鹽井副提/舉侃直任事秩滿父老遮留不忍别)¶
　計　澄(江西浮梁人景泰間以御史來守郡興學育/才釐奸剔弊盜賊逺遁民賴以安陞廣西按)¶
　　(察司/副使)¶
　鄒　慶(貴州思南人景泰間任鎮南知州以亷能稱/闢街衢立公廨興學校弭盜安民後陞姚安)¶
　　(知/府)¶
<pb:KR2k0055_WYG_019-59a>¶
　邵　敏(湖廣湘隂人少以孝聞成化間任知府勤恤/民隱初郡民不諳絲枲敏為市桑麻木棉教)¶
　　(士女紡織政事/咸舉纂修郡志)¶
　李　純(廣西桂林人成化間任鎮南知州潔已恤民/恥為阿私修理壇廟百廢俱舉後陞南昌知)¶
　　(府/)¶
　鄒　傑(湖廣京山人成化間任廣通知縣清謹惠和/布衣蔬食始終如一建學置田積粟備荒後)¶
　　(邑人以兵燹飢/困賴賑濟焉)¶
　呉　永(廣西平樂人成化間任黑鹽井提舉井有蛟/為害民患衝決永于北門作石壩鑄鐵牛鐵)¶
　　(索各七鎮/之害遂息)¶
<pb:KR2k0055_WYG_019-59b>¶
　虎　臣(陜西麟遊人慷慨有氣節成化末貢入太學/上書諌萬歲山棕棚登眺事憲宗竒之授&KR1095;)¶
　　(嘉知縣始至黜奸崇良招撫夷猓次年委勘景東/土官讎殺事夷投賄力卻遂中毒死邑人懐之)¶
　范　璋(浙江餘姚人𢎞治間以工部主事忤權貴謫/吕合驛丞尋陞楚雄知縣卜遷學宫於勝地)¶
　　(引蓮池水以灌泮池/誨勵諸生多所成就)¶
　蔣　哲(貴州衞人𢎞治初任廣通知縣剛介亷明沐/國公家人有恃勢作威者哲按治如法卒於)¶
　　(官百姓/哀之)¶
　董　朴(湖廣麻城人正徳間任知府課農桑立哨堡/建學舍増祭器尤勤於講學諸生有貧不能)¶
　　(婚葬者捐貲助/之陞江西叅政)¶
<pb:KR2k0055_WYG_019-60a>¶
　祝𢎞舒(四川温江人嘉靖間任知府因俗為治尤篤/意文教易五顯祠為龍岡書院卜遷學宫以)¶
　　(當形勝䇿勵諸生人文崛起武定鳯朝文之亂/區畫城守逺近避亂者歸之賊不敢入其境)¶
　李邦表(四川定逺人嘉靖間任知府操守亷介久而/不渝建聚奎樓聚徒講學懲奸正俗境内肅)¶
　　(然/)¶
　戚　慎(江南宣城人嘉靖間任知府清介不染不/畏强禦卒於官囊無餘財寮屬醵金以殮)¶
　傅　昻(江西金谿人嘉靖間任府同知亷明剛正嘗/收軍儲洞知賠納之苦議請減徵事垂成而)¶
　　(昻以遷去遂不/果行識者憾之)¶
　劉名弼(直隸長垣人嘉靖間以通判署楚雄縣事仁/恕清慎創建義學克成厥功邑之人文蔚起)¶
<pb:KR2k0055_WYG_019-60b>¶
　　(皆其/力也)¶
　區元晉(廣東新㑹人嘉靖間任鎮南知州/政治循良好士愛民修建廟學)¶
　何應和(廣東東莞人嘉靖間任南安知州單騎赴任/出不乗輿暑不張葢撫民以仁禦盜以信境)¶
　　(内肅然後以終養歸踰年有安竜/之變州人咸曰何公在當不至是)¶
　茍　詵(四川華陽人嘉靖間任南安知州性剛操潔/值州境安竜堡夷賊肆掠渠魁數十人皆勇)¶
　　(悍狡黠撫剿俱不能致詵出竒攻入巢穴伏兵格/殺之立哨於要地調官卒守禦民感其徳立祠祀)¶
　　(焉/)¶
　董　宷(四川人嘉靖間任定逺知縣亷明/公恕催科不擾額賦得完自宷始)¶
<pb:KR2k0055_WYG_019-61a>¶
　越民表(貴州宣慰司人嘉靖間任定逺知縣清直慈/敏均徭役革屯弊扶弱抑强多惠政後陞任)¶
　　(湖廣軍民/泣送之)¶
　呉　習(貴州赤水衞人嘉靖間任廣通知縣仁恕公/亷不畏强禦不濫科徵凡公署橋梁靡不修)¶
　　(飾/)¶
　張大亨(廣西全州人弱冠領鄉薦謁選候長安邸中/嚴嵩初入相為其大父門人遂引疾歸終嵩)¶
　　(任政府二十餘年不出及罷相始出判端州隆慶/初擢楚雄府同知攜一蒼頭一稚子灑然甚適也)¶
　　(於吏事迎刃而解芟除九塲巨憝郡民依依如孺/子之慕父母比代守者入覲以經費不給中道歸)¶
　　(家/)¶
<pb:KR2k0055_WYG_019-61b>¶
　黄　袍(四川南充人隆慶間以定逺知縣/署鎮南州修建土城買置義塚地)¶
　張九歌(山東曹州人萬厯間任知府亷明剛斷有倚/勳勢於部内誅求者力裁抑之卒不得逞後)¶
　　(以憂/去)¶
　侯文才(四川營山人萬厯間任知府郡人不知紡織/文才始教之蠶桑勤者賞惰者罰布帛之利)¶
　　(以/興)¶
　顧　閔(貴州清平人萬厯間任楚雄知縣年尚少性/術慈厚見刑非其辜者惻然哀憐之實畝清)¶
　　(賦平徭恤惸尋/遷趙州知州)¶
　尹為憲(湖廣武陵人萬厯間任鎮南知州推誠/孚衆戢盜興賢重修磚城為一方保障)¶
<pb:KR2k0055_WYG_019-62a>¶
　何居穀(福建晉江人任府通判萬厯間署鎮南州/愛民造士修學宫置祭器經書士林徳之)¶
　李　翹(四川大邑人萬厯初由雲南府通判陞南安/知州視民如子常均貢賦利民州人肖像偕)¶
　　(温可貞殷輅為/三賢祠祀之)¶
　温可貞(廣東東莞人萬厯間任南安知州沈毅多謀/時鎮庄民施成信等乗武定之亂脅黨肆掠)¶
　　(貞率士民設方略/誅之邊境獲寧)¶
　殷　輅(廣東博羅人萬厯間任南安知州奉母/至孝風動一州尤多惠政與温李齊名)¶
　劉之範(四川富順人萬厯間任廣通知縣建城郭靖/盜賊舉孝行培風水涖任八載清正仁亷愛)¶
　　(民如子三薦七/奬行取評事)¶
<pb:KR2k0055_WYG_019-62b>¶
　羅廷璠(江西新建人崇禎間任知府下車備詢疾苦/一切與民休息興學除奸政聲大著後卒於)¶
　　(任郡人肖/像闗聖祠)¶
姚安府¶
周¶
　小　卜(楚莊蹻將戰死/䝉氏立祠祀之)¶
漢¶
　韓　説(與司馬相如同開益州領/弄棟蜻蛉諸縣有賢聲)¶
唐¶
<pb:KR2k0055_WYG_019-63a>¶
　梁積慶(慶一作夀髙宗咸亨間為姚州道/行軍總管值姚州蠻亂討平之)¶
明¶
　戴　都(江西人洪武初以指揮守禦姚安姚僅土城/仍唐舊制甚闊難守都撤而小之易以磚石)¶
　　(至今恃/為保障)¶
　岑　斌(浙江錢塘人洪武間征雲南有功陞姚安千/户千户所公署其所營繕尤得士卒心及卒)¶
　　(無不痛悼/為之立祠)¶
　髙宗壽(豫章人永樂間任姚州知州剛果明鋭練達/老成修祀典興學校建橋梁勤撫字陞陜西)¶
　　(鳯翔知府郡/人至今思之)¶
<pb:KR2k0055_WYG_019-63b>¶
　吳　潤(江南武進人永樂間任知府居心平恕政治/循良白鹽井滷竭課虧潤為奏豁逋課竈丁)¶
　　(皆深/徳之)¶
　馬自然(字性之四川内江人成化間任知府誠心愛/民時大石淜水散溢民不均惠乃築堤開東)¶
　　(西二閘以時啟/閉利賴實多)¶
　劉　昻(字廷舉山東海豐人成化間以給事/中謫姚州州判均徭平賦民甚徳之)¶
　任　𢎞(四川南充人𢎞治間任知府正大寛洪/拓  先師廟及門廡齋泮尋陞左叅政)¶
　王嘉慶(字佑之四川内江人𢎞治間任知府秉性剛/果不避權勢興利除害建東西南三城甃石)¶
　　(橋以通鎮逺蜻蛉諸/渠之水民不病涉)¶
<pb:KR2k0055_WYG_019-64a>¶
　黄　澍(福建候官人正徳間任知府開朗平恕創建/棟川書院課士讀書又嘗伸理寃獄一郡頌)¶
　　(為神/明)¶
　楊曰贊(字堯臣江西揭陽人嘉靖間任知府剛方㢘/潔斷事明允時苴卻蠻荼毒民人流移者衆)¶
　　(贊白諸當道除之又議設守備督營兵為守/禦長久計尋以家難棄官歸民立石頌其功)¶
　趙良華(字居實四川眉州人嘉靖間以員外郎任知/府亷明剛直初吏廨在府外華遷之以便防)¶
　　(閑卒於官/士民悲悼)¶
　王　鼎(字汝調河南汝州人嘉靖間以御史任知府/嚴明清慎修城池飾學校禁婦女不得市易)¶
　　(惟事桑麻立保甲以/察盜賊姚俗稱治)¶
<pb:KR2k0055_WYG_019-64b>¶
　陳祥麟(字伯仁福建莆田人嘉靖間任知府力清利/弊鄰郡重獄未決者咸委質焉姚人頌為青)¶
　　(天以/憂去)¶
　何　朂(字毅夫湖廣枝江人嘉靖間任知府平易寛/仁修築夾口壩注水以濟大石淜之不及遂)¶
　　(為永/利)¶
　王徳純(字一之湖廣羅田人嘉靖間以御史任知府/剛明正大不事煩苛新棟川書院修儒學遷)¶
　　(養濟院意篤士/民惠周無告)¶
　趙　澍(江西安福人嘉靖間任知府練達典故州所/丁糧徭役凡舊事之偏駁者悉為釐正至祭)¶
　　(器射圃經理井然去/之日姚人遮道泣送)¶
<pb:KR2k0055_WYG_019-65a>¶
　趙　恒(福建晉江人嘉靖間任知府有才識尤/善聽訟曲直莫逃其鑑著有春秋錄疑)¶
　莫　相(廣西全州人嘉靖間任姚州知州才敏行潔/安鳯之變倡大義聚民得萬餘人晝則張旗)¶
　　(鼓以示威至夕登陴共守夜不解/帶賊憚而不敢入後陞四川僉事)¶
　周希尹(廣西宜山人萬厯間任知府通才潔守務敦/大去煩苛禮貌待人毫不假借一時土官奉)¶
　　(法惟謹建尊經魁星諸閣修南中書院甃大/石淜諸閘不費公帑不煩民力士民德之)¶
　童述先(湖廣沔陽人萬厯間任推官署府事自武定/變後民力凋瘵述先革軍民火耗及所解公)¶
　　(費積弊米鹽各税減白井/沙滷課五百金民困以甦)¶
　周良士(湖廣邵陽人萬厯間任姚州知州坦衷潔操/樸誠慈愛不輕色笑不設畛域平減差徭攘)¶
<pb:KR2k0055_WYG_019-65b>¶
　　(夷僰交訌之禍出姚人水火之中尤亷幹風厲/不為時局所阻勘審最詳主持亦確姚人徳之)¶
　楊之彬(湖廣麻城人萬厯間任姚州知州慈衷潔守/敏才卓識省獄訟平賦役蠲苦丁復鹽市修)¶
　　(學宫一郡利弊盡為釐舉其/大者開拓城郭功尤茂著)¶
　呉崇徳(字東臯江南虹縣人萬厯間任白井提舉慈/祥不苛恤竈以完課易貝以便民竈户居民)¶
　　(咸徳/之)¶
　孔元徳(貴州威清衞人崇禎間任知府姚境地土曠/逺旱潦不時各淜瀦水艱於全濟元徳親行)¶
　　(擇地捐俸添築豐樂淜聚水溉田遂増/穀千餘石民生永賴後陞兵巡安普道)¶
永昌府¶
<pb:KR2k0055_WYG_019-66a>¶
漢¶
　鄭　純(字長伯郪人明帝時任西部都尉為政清潔/化行夷貊君長皆獻土珍頌徳美天子嘉之)¶
　　(以為永昌太守純與哀牢夷人約邑豪歲輸布貫/頭衣二領鹽一觔以為常賦夷俗安之後圖形東)¶
　　(觀/)¶
　曹　鸞(巴人桓帝時任永昌大守時黨錮甚嚴鸞乃/上書曰夫黨人者或耆年淵徳或衣冠英賢)¶
　　(此宜股肱王室左右大猷者也而久被禁錮辱在/囹圄謀反大逆尚䝉赦宥黨人何罪獨不開恕乎)¶
　　(所以災異屢見水旱洊臻皆由於/斯宜加原宥以副天心帝怒殺之)¶
　馮　灝(廣漢人建和間任永/昌太守政多異績)¶
<pb:KR2k0055_WYG_019-66b>¶
三國漢¶
　王　伉(蜀郡人章武元年任永昌府丞有保/境功諸葛亮表為永昌太守封亭侯)¶
　霍　弋(字紹先南郡枝江人章武末為太子舍人後/主踐阼立太子璿以弋為中庶子璿好騎射)¶
　　(出入無度弋援古規諫後為參軍庲降屯副二都/督又轉䕶軍統事如前時永昌郡夷獠恃險數為)¶
　　(寇害乃以弋領永昌太守率偏軍討之斬其豪帥/破壊邑落邊境遂得寧静遷監軍翊軍將軍領建)¶
　　(寧太/守)¶
晉¶
　孫　辯(江陽人永昌郡從事太安元年上南中形勢/七郡斗絶應復置寧州以相鎮慰冬十月復)¶
<pb:KR2k0055_WYG_019-67a>¶
　　(置寧/州)¶
元¶
　段阿堅(大理人以都元帥/守永昌威徳並著)¶
明¶
　葉學則(江西徳興人博雅善詩歌洪武間常應召對/十八年以奉訓大夫命為永平社學師始開)¶
　　(文/教)¶
　胡　淵(定海人掌金齒司事初李觀建郡城於太保/山下觀卒洪武二十八年淵拓而上之金滄)¶
　　(副使材俊創名/宦祠淵首與焉)¶
<pb:KR2k0055_WYG_019-67b>¶
　胡　琛(淵子字廷貢文雅有度繼掌金齒司事/興學勸農安邊勵俗父子皆有賢聲)¶
　胡　誌(琛子儀度嫻雅有祖父風正統初襲父職從/征麓川提鋭卒為前鋒有功陞雲南都指揮)¶
　　(僉事尋陞都督僉事還金齒在鎮/二十餘年外輯内寧人民安堵)¶
　陳　昇(籍貫未詳金齒司指揮使正統十一年麓川/平兵部侍郎侯璡奏調騰衝司掌印築城濬)¶
　　(池墾闢田野/軍民利之)¶
　毛福夀(山西人正統間任騰衝指揮通水利立社學/隨征麓川擒賊子思機叛酋畏懼以功陞都)¶
　　(督同知晉/南寧伯)¶
　郭　本(字道充廣西融縣人天順間以監察御史左/遷永平主簿剛直亷介拓縣治綏流夷常言)¶
<pb:KR2k0055_WYG_019-68a>¶
　　(永平小邑不宜冗員後召還/遂上疏請裁主簿不復設)¶
　嚴時泰(浙江餘姚人嘉靖二年永昌初復府諸事闊/略人心未安泰來為守立法定制修輯署宇)¶
　　(綏柔瘡痍控制蠻夷撫馭卒伍勸學/課士政務畢舉著有専城錄一卷)¶
　童䝉正(銅梁人舉人嘉靖間任知府和易有/為歴任九載如一日擢福建鹽運使)¶
　戴希灝(廣西柳州人嘉靖間任府同知愷悌亷明絶/請託卻夷金興水利勤講課在任八載遷長)¶
　　(史去行李蕭然/士民泣留遮道)¶
　孫　衣(貴州清平人嘉靖間任保山知縣杜喧/寨餽送愛民而嚴吏後陞雲南府同知)¶
　李　輻(字文輿江西吉水人嘉靖間任騰越知州涖/事勸敏備禦嚴整終輻之任守城者終日不)¶
<pb:KR2k0055_WYG_019-68b>¶
　　(敢弛其為武衛見憚類此㑹採寶石於猛密夷酋/素聞輻威望對商人曰委官得如李公來必不欺)¶
　　(擾我土未久去/官士民思之)¶
　沈祖學(浙江人隆慶間任騰越知州修坊表建義倉/立書院均里甲崇學校纂州志修髙崙險道)¶
　　(善政/頗多)¶
　戈中和(四川南充人萬厯間任知府政務安静時緬/蠻於金騰沿邊市牛鹽意在窺覘中和謂當)¶
　　(遏其漸乃請於/巡撫力禁之)¶
　陳嚴之(福建人萬厯間任知府亷威逺播/崇重正學以破緬功陞兵備道)¶
　張元諭(浙江浦江人萬厯間任知府亷介方正上官/有索庫羨者諭以庫簿示之遂止禁火葬及)¶
<pb:KR2k0055_WYG_019-69a>¶
　　(婚喪奢侈/挽以儉朴)¶
　陳　師(字思貞浙江錢塘人萬厯間任知府嚴禁通/夷並治材官悍戾以靖軍民操守皭然不滓)¶
　宋　儒(四川峽江人萬厯間任府同知亷介愷悌禮/士愛民征阿波堵魯凹力阻殺降去任之日)¶
　　(士民遮/送不絶)¶
　楊文舉(四川南充人萬厯間任保山知縣敏才雅量/勸課諸生築城臺以便守禦行取給事中尋)¶
　　(典試雲南/所拔得人)¶
　杜可教(四川徳陽人萬厯間任騰越知州/清亷惠愛禦緬有功士民感之)¶
　李之仁(貴州人萬厯間任騰越知州先年屯徵俱衛/屯官解年例科𣲖苦不可支之仁察釐宿弊)¶
<pb:KR2k0055_WYG_019-69b>¶
　　(條議歸州乃獲/完額而民免累)¶
　董獻䇿(籍貫未詳任騰衝衛叅將萬厯間隴川多安/民叛五年未平獻䇿隨兵備黄文炳討之身)¶
　　(先奪砦擒其/渠帥而還)¶
　鄧子龍(字雲卿江西豐城人萬厯間任永昌叅將持/重多謀慷慨任事緬人犯掠施甸焚殺極慘)¶
　　(子龍追及於攀枝花大敗之斬景宗真以靖灣甸/擒罕䖍父子以開耿馬捉莽裕以平阿坡築建闗)¶
　　(城多其指畫能詩工書有古名將風鎮姚闗闢清/平洞平丁苴白改夷後陞邊帥屢立戰功有枕戈)¶
　　(集行/世)¶
　劉　綎(江西南昌人父為總戎綎不假恩廕自立武/功萬厯間以遊擊領騰衝守備事擒岳鳯曩)¶
<pb:KR2k0055_WYG_019-70a>¶
　　(烏緬人不敢窺邊招思忠莽灼逺夷傾心志在滅/緬功已垂成為宵人中阻扼腕而去平播竹征闗)¶
　　(白功業甚著累功至大/帥勇略雄才推為名將)¶
　呉顯忠(浙江山隂人萬厯間任騰衝叅將協贊漆文/昌屯田之議將兵平順寧騰衝各處叛夷殱)¶
　　(多俺平麓川/其功居多)¶
　陳　文(籍貫未詳萬厯間任騰衝衛指揮衛地歴年/既久抛荒逃糧最為民累文建議請照安寧)¶
　　(易門等州除膏腴照舊承納外凡衝壅崩塞乾薄/之地議為常年災傷折色減作三錢屯困始甦貽)¶
　　(惠無/窮)¶
　劉鼎臣(籍貫未詳萬厯間任騰衝指揮僉事建/八要六害之議蘇屯田積困軍人賴之)¶
<pb:KR2k0055_WYG_019-70b>¶
鶴慶府¶
明¶
　林遒節(福建莆田人由刑部主事厯官瀘州知州正/統間鶴麗土知府髙倫暴虐靖逺伯王驥奏)¶
　　(革之即薦遒節為流官知府撫治夷/民廟壇驛堡多所修建規制一新)¶
　甘　鳳(廣東南海人正統間任劍川/知州政務威嚴而待士甚厚)¶
　胡　信(江南丹徒人天順間任知府/耿介清儉有興學造士之功)¶
　王　珉(浙江錢塘人景泰間任知府多/政聲凡三載有麥秀兩岐之瑞)¶
　張　海(山東徳州人成化間以太僕卿忤中貴出/為知府愛民教士卓有政績後陞府尹)¶
<pb:KR2k0055_WYG_019-71a>¶
　賀從政(湖廣湘鄉人先知順州成化間陞廣西知/府尋改鶴慶公慈平恕郡人至今稱焉)¶
　劉　珏(四川内江人𢎞治間任知府有惠政民夷信/服歲凶盜起珏捐金賑濟以活饑民盜賊由)¶
　　(之解散/致仕歸)¶
　劉　讓(江西吉水人𢎞治間任劍川/知州能除民害頌徳不衰)¶
　孫　偉(江南靖江人嘉靖間任知府威/輯强暴去之日民號泣不忍離)¶
　馬　卿(河南林縣人嘉靖間任知府修築堤壩/水利均平與諸生談經講性多所造就)¶
　姚大英(貴州烏撒衛人嘉靖間以永昌府推官攝/府事清介不染毁淫祠清吏弊人心悦服)¶
　方啟念(湖廣巴陵人嘉靖間任劍川/知州恤民疾苦有愷悌聲)¶
<pb:KR2k0055_WYG_019-71b>¶
　越民牧(貴州人嘉靖間任劍川知州以才能/稱百廢備舉去任之日士民歌思)¶
　桑荆初(四川永寧人萬厯間任知府剛果/嚴密鋤暴扶良修學之功尤著)¶
　祁汝東(浙江山隂人萬厯間任知府愷悌亷明先是/北衙礦課累及里甲㑹江盈科以恤使至汝)¶
　　(東與謀極力丐免盈科/特疏請蠲民賴休息)¶
　余廷檟(浙江鄞縣人萬厯間任知府革弊除奸法無/假貸緩催科輕礦課民賴以甦涖事期月以)¶
　　(勞瘁成疾聞猾胥乗間壊法猶力疾/逮治及卒百姓傷之為立哀思碑)¶
　鄭　恩(湖廣當陽人萬厯間任府經厯惠愛/及民不事敲扑諸所䜿立卓然有聲)¶
　李光芬(四川忠州人萬厯間任順州知州性淡泊有/才幹創州城社學墾田増賦有古良吏風陞)¶
<pb:KR2k0055_WYG_019-72a>¶
　　(永昌/同知)¶
　陳開泰(字茹連廣東三水人崇禎初以南京户部郎中/任知府愷悌亷静歲饑賑粥全活無算文廟)¶
　　(災竭力鼎建罷羨耗卻陋規賑水災/遷副使備兵威清士民遮道泣送)¶
　劉　璧(山東夀光人任同知周知民間疾苦聽斷/執法人不敢干以私以下三人年任未詳)¶
　張廷俊(浙江鄞縣人任同知均水利/訓社童嚴寇賊惠政實多)¶
　于大節(北直任邱人以御史任推官清直自持/涖政三年豪惡屏跡官至山東按察使)¶
順寧府¶
明¶
<pb:KR2k0055_WYG_019-72b>¶
　余懋學(貴州人萬厯間任知府時郡初設流凡城池/官署學宫祠廟錢糧賦役皆所經營裁定尋)¶
　　(陞金/騰道)¶
　李忠臣(貴州永寧人貢生萬厯末任知府立政寛大/節儉持身而樂於施與治蹟與余懋學媲美)¶
　　(郡人建余李二/太守祠祀之)¶
永北府¶
元¶
　章吉特穆爾(麗江人從世祖征大理屢戰有功賜名特/穆爾陞北勝知府兼管麗江宣撫司事撫)¶
　　(治有方民/夷咸服)¶
<pb:KR2k0055_WYG_019-73a>¶
　髙祥斌(字廷理大理人任北勝知府明玉珍寇境斌/率兵破之生擒品甸偽王以功陞雲南行省)¶
　　(中書/右丞)¶
麗江府¶
明¶
　髙　賜(鶴慶人元為義兵萬户洪武間歸附從征佛/光寨招諭未附者輸金助餉授通安州同知)¶
　　(有惠政夷/民徳之)¶
䝉化府¶
明¶
<pb:KR2k0055_WYG_019-73b>¶
　蘇海鎮(太和人洪武間以經明行修/辟授䝉化學正忠信化俗)¶
　劉　童(福建人永樂間任䝉化知/州以惠政為夷民感慕)¶
　許　尚(陜西人萬厯間任府同知清慎嚴/明愛民禮士繩奸緝吏境内肅然)¶
　劉作沛(廣西馬平人萬厯間以提舉署府事/置田養士易里甲為條編䝉民便之)¶
　閔廷桂(湖廣常徳人萬厯間任知府仁心/仁政尤多材藝吏畏而民懐之)¶
　段　銓(陜西臨洮人崇禎初任定邊知縣㢘潔剛方/博治經史憫邑文教未興廣勵不倦去任之)¶
　　(日行李蕭然/士民感之)¶
景東府¶
<pb:KR2k0055_WYG_019-74a>¶
明¶
　張　吉(餘干人成化間以工部郎中疏劾李孜省及/僧繼曉等上怒謫景東通判景地居雲南絶)¶
　　(徼俗鄙戾吉教以禮義民有罪者薄責之約無再/犯土知府見吉不攜家欲為置妾不聽遺以銀器)¶
　　(復不受心敬吉遣其子棨就學由是夷民嚮慕漸/有中土之化吉益自勵作慎獨窮理改過求仁四)¶
　　(箴置座右忘其/身之在蠻也)¶
　　忠烈(附/)¶
　總部¶
元¶
<pb:KR2k0055_WYG_019-74b>¶
　仁　通(多爾濟之子至順元年正月雲南諸王與/萬户伯忽等叛仁通率官兵拒之殁於陣)¶
　馮文舉(四川什邡人初舉鄉試授漢川學正達嚕噶/齊燕僚佐以一手致酒舉不受隱去次科登)¶
　　(進士第任雲南儒學提舉至元間明玉珍攻雲南/城將䧟文舉謂其妻曰某受國恩愧不能退賊今)¶
　　(有死而已爾光州馬中丞孫女也其從之乎馬曰/夫以義亡妾生何益遂焚香北面拜俱縊於學宫)¶
　巴咱爾斡爾密(梁王明師入滇達爾瑪既敗王聞之/奉其母嘉僖率妻和托沁等百餘人)¶
　　(乗舟趨昆明池謂行省右丞魯爾等曰/我宗室無降理仰藥死妻子皆死之)¶
　婁爾塔坦(䝉古人雲南行省右丞既進毒/於王即自殺從死者幾二百人)¶
明¶
<pb:KR2k0055_WYG_019-75a>¶
　方　政(全椒人正統間官左都督麓川思任叛䧟騰/衝據潞江朝廷命黔國公沐晟率政等討之)¶
　　(思任斷江立柵師不得渡政造舟六十艘破其柵/斬首三千餘級逼思任於上江而諸軍無繼之者)¶
　　(頃之夷兵四集政以旂牌求救不至乃遣其子瑛/曰汝急歸吾死今日矣瑛牽裾不釋政拔劍叱之)¶
　　(乃躍馬突陣賊為披靡馬躓為賊攢刺而死事聞/贈威逺伯諡忠毅時都指揮同知顧勇陳翊侯義)¶
　　(江洪等皆/同時戰死)¶
　徐　樾(字子直江西貴谿人嘉靖間任左布政元江/那鑑叛尋詐降撫臣以大吏往撫樾行被殺)¶
　　(贈光/禄卿)¶
　張　澤(字義甫江南桐城人嘉靖間以兵備道督兵/討鳳繼祖敗績被執罵賊而死贈光禄寺少)¶
<pb:KR2k0055_WYG_019-75b>¶
　　(卿/)¶
　周士昌(四川内江人崇禎間任左布政土酋普名聲/叛巡撫王伉疏請㑹剿令士昌監軍遇伏發)¶
　　(力戰/死)¶
　朱永吉(字飛之廣西桂林人精天文術數初客黔投/傅宗龍幕中安邦彦圍黔永吉解圍有功後)¶
　　(隨宗龍至滇崇禎間滇撫王伉討普名聲題授遊/擊屢破賊衆為名聲所憚後因吾必奎通賊永吉)¶
　　(身被重傷伏發力戰死偏將趙能馮忠𦵏於路/側趙能亦自刎事平題請廕一子世襲百户)¶
　羅國巘(四川宜賓人崇禎末任巡按沙定洲䧟省城/不為屈行法自如流寇至國巘巡視被執至)¶
　　(省縱火/自焚死)¶
<pb:KR2k0055_WYG_019-76a>¶
　朱壽□(宗室崇禎末以部院徵兵雲南孫可望至曲/靖被執不屈械繫二十餘日强以官復大罵)¶
　　(不食可望殺之題詩於壁云丈夫勁骨傲千秋青/史丹心一片留金碧有燐隨我化江山多故倩誰)¶
　　(收煙塵已暗中原路風雨仍翻徹夜愁寧使忠/魂歸見帝肯教含垢對深讎與僕三人同遇害)¶
　楊畏知(陜西寶雞人崇禎庚午解元特授金滄副使/土酋吾必奎叛䧟定逺畏知奉檄來援遂駐)¶
　　(節楚雄繼值沙定洲䧟省城沐天波西走定洲追/至援兵潰散畏知募民為兵雖在倉卒而措置得)¶
　　(宜間出兵勝之兩年之内沙賊環攻者百次畏知/坐城樓賊發巨礟擊中冠幘不為動賊疑為神解)¶
　　(去後孫可望至迤西畏知率民兵禦於獅子口兵/敗赴水為可望兵所得素重其名願共事討賊迤)¶
　　(西得免屠戮畏知力也後竟以忠/直為可望所殺楚雄立祠祀之)¶
<pb:KR2k0055_WYG_019-76b>¶
本朝¶
　閏洪標(河南人任提標前營遊擊康熙十九年在安/南衛沙子哨與呉賊對敵奮勇先登以身䧟)¶
(賜䘏陣而死事聞/    廕)¶
　林宗珍(福建人任提標後營遊擊與賊戰於安南衛/沙子哨奮勇衝鋒被飛石中其額遂歿於陣)¶
(賜䘏事聞/    廕)¶
　魏翥國(字爾臣昆明人從定西藏剿魯魁平法戛歴/任督標中軍副將雍正八年烏䝉禄萬福叛)¶
　　(奉檄援東川途次為萬福之叔禄鼎明刺傷左股/負創馳保東城時已報陞臨元總兵矣旋以創劇)¶
(賜祭還省遽卒事聞/    葬贈䘏廕一子)¶
<pb:KR2k0055_WYG_019-77a>¶
　分部¶
雲南府¶
明¶
　蘇夢𤾉(籍貫未詳萬厯間任禄豐知縣時鄭舉等叛/從武定寇禄豐夢𤾉率民兵力戰至元旦方)¶
　　(朝服祝釐賊衆擁至被執不屈死之男萬/民為父上疏贈光禄寺少卿廕子立祠)¶
　龍　旌(趙州人萬厯間任嵩明州學正武定賊/䧟嵩明被執罵賊而死贈國子監博士)¶
　韋宗孝(籍貫未詳萬厯間任嵩明州吏目楊禮等攻/嵩明城䧟宗孝闔門死之詔贈本州同知廕)¶
　　(一子/入監)¶
<pb:KR2k0055_WYG_019-77b>¶
　王　信(四川宜賓人崇禎間任呈貢知縣普名聲叛/鎮撫令信為監紀敗績罵賊而死事聞予贈)¶
　　(廕/)¶
　夏祖訓(字仲有浙江秀水人崇禎末/任呈貢知縣流賊破城死之)¶
本朝¶
　髙顯宸(直𨽻灤州人康熙九年任知府立品剛方涖/治嚴肅吏胥不敢肆其奸吳逆叛抗節不從)¶
　　(遂杖於市戍永昌衛服毒而死事聞贈太僕寺卿/廕一子入監時同知劉崑江西南昌人亦以抗節)¶
　　(不從同受杖戍騰越/恢復後以原官起用)¶
曲靖府¶
<pb:KR2k0055_WYG_019-78a>¶
明¶
　郭俊義(山西平陽人萬厯間任陸涼知州涖政嚴明/苞苴屏絶有膽力天啟間設科入境焚刼俊)¶
　　(義率鄉勇家丁/禦之歿於陣)¶
　周嘉映(字伏龍中衛人天啟間以武舉署霑平守備/值霑益諸蠻謀不軌時正發兵援蜀嘉映以)¶
　　(密書告變謂藺州之患逺在千里霑益之患近在/目前宜早為之備語洩蠻深恨之後從叅將尹啟)¶
　　(易討賊馬躓/為賊所害)¶
　焦潤生(字茂慈江南上元人崇禎間/任知府流寇䧟城不屈而死)¶
臨安府¶
<pb:KR2k0055_WYG_019-78b>¶
明¶
　邵　鑑(江南夀州人臨安衛左所百户正統/間征上江刀招罕寨力戰死於陣)¶
　游大勳(江南婺源人崇禎間任府通判好士恤民以/才略著普名聲叛大勲督土舍王顯祖及郡)¶
　　(人趙定周往禦營壘未立賊突至土兵/奔潰勲正色當之遂遇害定周亦死之)¶
　朱家梁(江寧人崇禎間任寧州知/州沙普焚劫罵賊殉難)¶
　單國祚(浙江㑹稽人崇禎末任通海典史管本縣驛/務值沙逆兵破縣城坐堂上持印罵賊被殺)¶
　　(既死而印猶在手握拳透/爪縣人葬於諸葛山下)¶
　陸九衢(保山人任㠄峩訓導丁亥流寇攻破/縣城九衢衣冠坐明倫堂罵賊遇害)¶
<pb:KR2k0055_WYG_019-79a>¶
本朝¶
　郭維賢(籍貫未詳任阿迷州吏目康熙四年禄昌賢/叛兵掠布沼維賢奉命往撫賊衆劫之罵賊)¶
　　(而/死)¶
武定府¶
明¶
　袁　俸(四川人任府同知嘉靖間值/鳯朝文之亂一門全節以殉)¶
　秦　健(廣西馬平人任禄勸知州鳯朝文/叛健監守汛地賊攻圍急遂遇害)¶
　常存仁(府教/授)　髙　心(府知/事)　張　成(府照/磨)　劉　瑀¶
<pb:KR2k0055_WYG_019-79b>¶
　　(禄勸州/吏目)　俞伯官(巡檢俱以上五人籍貫/未詳  死鳯朝文之難)¶
　金守仁(指/揮)　王應爵　魏守恭　張　斗(俱千户萬/厯三十五)¶
　　(年阿克鄭舉叛城䧟俱/死之立義烈祠祀焉)¶
　楊于陛(四川劍門人任府同知善談理學建書院於/署左毎延士子課文講學崇禎四年普名聲)¶
　　(叛巡撫王伉令陛為/監紀賊破營死之)¶
　髙其勳(字懋功馬龍人武舉襲指揮以才能陞沐鎮/中軍吾必奎反授叅將命守武定後沙定洲)¶
　　(叛攻武定勲竭力/守禦城䧟仰藥死)¶
廣西府¶
<pb:KR2k0055_WYG_019-80a>¶
明¶
　徐道興(河南睢陽人崇禎間以都司經厯署師宗州/性㢘潔不受民一錢郡多逋賦道興激勸有)¶
　　(方積逋皆完聞流賊屠曲靖嘆曰力薄兵微不能/抗賊吾死分也爾士民何罪而罹此慘乎各率家)¶
　　(逺避勿顧我士民欲道興同行興厲聲曰社稷之/臣死社稷封疆之臣死封疆吾志決矣言罷鬚眉)¶
　　(奮張衆皆泣去左右止一僕以白金二錠嘱之曰白金二锭囑之曰/此朝廷俸物也念汝勤苦多年以一酧汝其一俟以一酧汝其一俟)¶
　　(賊退置棺斂我僕掷金大哭力請從死歴一日夜哭力一請日從夜死/忽見塵起興曰賊至矣爾不即去我與爾皆無遺不即皆去無我遺與)¶
　　(骨爾之過也僕叩頭泣血狼狽出城賊闖入中堂/興大罵賊猶迫其出迎賊首興愈怒以手中酒盃)¶
　　(擊賊曰吾朝廷命官豈從賊/求活者耶罵不絶口遂遇害)¶
<pb:KR2k0055_WYG_019-80b>¶
元江府¶
本朝¶
　沈　洪(浙江人新平縣典史署揚武壩巡檢/事雍正十年猓賊叛竭力堵禦被殺)¶
　丁　珏(浙江人原任揚武壩巡檢丁憂解任委/管青龍厰務猓賊叛圍困不屈死之)¶
　王　昌(陜西寧夏人撫標千總擊/猓賊於喇博坡歿於陣)¶
　汪自貴(四川華陽人督標把總擊猓/賊於阿者奮勇赴敵死之)¶
　洪　先(開化府人臨元鎮把總與賊戰於户東山後/歿於陣  以上五人事聞俱)¶
(賜祭葬贈廕賞/    䘏有差)¶
<pb:KR2k0055_WYG_019-81a>¶
威逺¶
本朝¶
　劉𢎞度(湖廣廣濟人任威逺同知雍正五年夷賊叛/死之事聞)¶
(賜祭葬贈廕/    賞䘏)¶
昭通府¶
本朝¶
　劉鎮寶(江西彭澤人任烏䝉府通判雍正/八年逆夷禄萬福叛䧟府城死之)¶
　陳天錫(本姓龎㑹稽人任烏䝉司獄禄逆之叛見鎮/將不戰憤願捐軀妻張氏請先死手刃之遂)¶
<pb:KR2k0055_WYG_019-81b>¶
　　(自/刎)¶
　劉懋美(陜西金縣人任烏䝉府/知事禄逆叛亂遇害)¶
　賽枝大(山東青海衛人署恩安/縣與劉鎮寶同死事)¶
　葉祚徽(浙江人任烏䝉魯甸巡/檢與劉懋美同死事)¶
　李　焜(昆明人康熈戊子五經舉人任烏䝉府教授/慷慨有才幹凡修學建城均田上官皆委任)¶
　　(焉禄逆之變/死于學宫)¶
　劉　崑(字玉巖四川保寧人屢立戰功歴任東烏鎮/遊擊禄逆之叛崑力禦敗之次日賊大至衆)¶
　　(寡不敵血戰逾時體傷力竭遂血書詩一首於壁/而死有淋漓鮮血透征衣報國丹心總不移之句)¶
<pb:KR2k0055_WYG_019-82a>¶
　　(妻張氏聞變手刃二女同/妾自殺止遺三歲孤子)¶
　馬秉倫(陜西寧夏人任東烏鎮遊擊/禄逆之叛挺身擊賊歿於陣)¶
　楊天堦(開化人任東烏鎮右營守備同劉崑拒賊/于阿堡户後以救䕶總兵劉起元陣亡)¶
　李發早(昆明人武舉任東烏鎮中營千總同劉崑/拒賊于鐵爐山小天底隨救劉起元陣亡)¶
　邰士竒(陜西人任東烏鎮千總駐防魯甸聞禄逆之/變即調土兵協官兵赴郡救援土兵與逆夷)¶
　　(通羣起圍之士竒/力戰不支跳巖死)¶
　馮志英(昆明人任鎮雄營把總奉調赴烏考驗值/禄逆叛同劉崑拒賊隨救劉起元陣亡)¶
　周世美(籍貫未詳任東烏鎮右營把總/隨馬秉倫忿激殺賊歿於陣)¶
<pb:KR2k0055_WYG_019-82b>¶
　張必𢎞(威寧人東烏鎮左營把總禄逆之變䕶/守鎮署賊攻圍勢急出署衝殺陣亡)¶
　王國卿(尋甸人魯甸外委把總隨千總邰士竒赴援/力戰不支跳巖死  以上五人俱)¶
(賜題請贈廕賞䘏有差/  祭葬)¶
普洱府¶
本朝¶
　章　倫(浙江紹興人試用州同雍正十年委辦攸樂/城工事竣回至慢蚌村值猓夷叛被圍倫正)¶
　　(坐罵賊/遂被害)¶
　陳天申(湖廣武陵人普洱鎮把總猓賊叛戰於通闗/哨死之  以上二人事聞)¶
<pb:KR2k0055_WYG_019-83a>¶
(賜祭𦵏贈廕賞/    䘏有差)¶
大理府¶
明¶
　蕭時顯(崇禎間任府同知加意民瘼留心政治/任滿因道阻寄寓大理沙賊破城自縊)¶
　段見錦(任府教授沙賊/䧟城死於學宫)¶
　魏崇治(任府司獄沙/賊䧟城死之)¶
　楊明勝(任府經歴沙賊䧟/城同子一甲死之)¶
　王士傑(任太和縣丞有治才沙逆圍城盡心捍/禦死於城上  以上五人籍貫俱未詳)¶
<pb:KR2k0055_WYG_019-83b>¶
楚雄府¶
元¶
　董文彦(通海人天厯間任威楚路知事中慶鎮將敗/狐叛攻威楚官吏皆遯彦獨死守城䧟被執)¶
　　(罵賊不屈賊截其耳啗之彦嚼血噴賊遂遇害事/聞賜諡莊愍廕其二子茂春為通海教諭時中為)¶
　　(禄豐/主簿)¶
姚安府¶
明¶
　田　本(山西太原人洪武間任姚州知州行已/剛方聽斷明決夷賊自久等叛死之)¶
<pb:KR2k0055_WYG_019-84a>¶
永昌府¶
明¶
　李　朝(籍貫未詳任把總萬厯間討緬寇戰/死巡撫陳用賓檄建忠義祠祀之)¶
　劉廷標(字霞起福建上杭人崇禎末任府通判署府/事流寇入滇傳檄永昌廷標賦詩畢從容自)¶
　　(縊而/死)¶
　王運開(字子朗四川峽江人崇禎末任推官署金騰/道流寇至滇運開與劉廷標謀守瀾滄江拒)¶
　　(賊時迤西震動人心已散乃與廷標對酌歸即自/縊死其弟運閎隨兄至永時走騰越聞兄訃同劉)¶
　　(廷樞赴永殯殮如常弔者哭閎曰此吾輩布帛菽/粟事何哭為尋寇脅官閎閎走潞江至中流出手)¶
<pb:KR2k0055_WYG_019-84b>¶
　　(字一行付僕曰吾兄弟豈可作兩様人耶躍入江/死讀其字曰得我骨同吾兄合𦵏題曰峽江兄弟)¶
　　(之墓數日得屍/沙岸顔色如生)¶
鶴慶府¶
明¶
　陳　敬(廣東増城人洪武十四年舉賢良官禮部郎/中左遷雲南曲靖府經歴署劍川州事鄰寇)¶
　　(來攻力/戰死)¶
　¶
　雲南通志卷十九¶
