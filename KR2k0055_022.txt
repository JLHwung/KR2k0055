# -*- mode: mandoku-view; -*-
#+TITLE: 雲南通志
#+DATE: 2015-08-24 22:43:11.284468
#+PROPERTY: ID KR2k0055
#+PROPERTY: BASEEDITION WYG    
#+PROPERTY: JUAN 卷二十二 
<pb:KR2k0055_WYG_022-1a>¶
欽定四庫全書¶
　雲南通志卷二十二¶
　　列女¶
　　民秉五行之秀氣以生而女徳獨鍾坤順故古來¶
　　賢娃淑媛史不絶書即在僻壤偏隅亦必有懐清¶
　　履潔之操足以砥礪風俗敦崇壼教者滇為西南¶
　　夷地自星回一節羣弔阿南幾與五日靈均寒食¶
　　介子竝傳千古嗣是以還聞風興起代不乏人至¶
<pb:KR2k0055_WYG_022-1b>¶
　　我¶
聖朝闡揚善類不遺幽隠¶
詔天下有司所在節烈必以上¶
聞表厥宅里且祠於頖宫之門外九隆三竹間棹楔之¶
　　在門閭者相望春秋從祀蓋蒸蒸焉録其事記其¶
　　言不亦與共姜髧髦之誓伯姬下堂之誡後先輝¶
　　映於風詩史𫝊間哉志列女¶
雲南府¶
<pb:KR2k0055_WYG_022-2a>¶
　晉¶
　李毅女(名秀父任寧州刺史光熙元年寧州諸蠻叛/攻圍州城㑹毅病卒州人以秀明達有父風)¶
　　(推領州事秀奬勵戰士嬰城固守城中糧盡炙/鼠拔草而食伺稍怠輒出擊破之城賴以全)¶
　元¶
　段功妻(名阿&KR1513;梁王郡主功官雲南平章梁王忌而/欲鴆之&KR1513;知其謀以告功不信遂遇害&KR1845;服)¶
　　(喪矢死哀其夫/作詩詳見雜紀)¶
　馮文舉妻馬氏(文舉四川什邡人任雲南儒學提舉/氏隨任明玉珍攻雲南城將陷夫謂)¶
　　(之曰某受國恩有死而已汝光州馬中丞孫女也/其往從乎氏曰夫以義死妾生何益遂焚香北面)¶
<pb:KR2k0055_WYG_022-2b>¶
　　(拜俱縊/於學宫)¶
　皇甫璇妻楊氏　桑知州妻李氏　景縣尹妻王氏¶
　　(俱昆明人/以節旌表)¶
　明¶
　李仁山妻楊氏(昆明人年十八夫卒生女未踰月翁/憐之諷令更適氏嗚咽㫁一指曰指)¶
　　(續則嫁竟不能/强洪武間旌表)¶
　嚴士良妻吳氏(福建候官人洪武二十二年隨夫戍/滇年二十夫卒撫孤苦守四十餘年)¶
　　(宣徳間/旌表)¶
<pb:KR2k0055_WYG_022-3a>¶
　孫彬妻謝氏(江南人夫為廣南衞軍永樂初氏隨戍/交阯清化衞生子敬夫卒氏守節久之)¶
　　(有詔復安南國歸廣南同戍者强敬遯海而南潛/歸吳下氏諭之曰汝父占戎籍汝私還勾牒必至)¶
　　(是自罹罪也且滇吳萬里浮海叵測萬一不幸而/葬魚腹而父其為若敖之鬼乎乃與敬匿神祠中)¶
　　(聣同戍者過盡循故道歸孀居五十餘年/壽八十八終敬後以軍功授本衞百戸)¶
　李暘妻黄氏(昆明人年二十二夫卒/守節四十年奏聞旌表)¶
　盧英妻短氏(昆明人夫任右衞指揮氏/年十九夫卒守節終身)¶
　劉潤妻趙氏(昆明人夫任後衞指揮/卒氏年少誓死不二)¶
　張翃妻胡氏(左衞人夫卒㫁髮自誓姑遘/疾至再竭誠龥天醫藥輒效)¶
<pb:KR2k0055_WYG_022-3b>¶
　趙宣妻朱氏(右衞人年十九夫卒誓死不二時南寧/伯毛福壽征麓川回在滇謀欲娶之氏)¶
　　(曰善為我辭必欲相强惟有死耳卒不能/奪守節五十七年壽七十六終屢被旌奬)¶
　方玘妻曹氏(後衞人夫早卒矢志守節後以子矩貴/贈夫人大學士李東陽有可貞堂記詔)¶
　　(旌其/門)¶
　南村婦(昆明人嘉靖間鳯賊之變被驅奔竄至南壩/河自知不能前行掩袂投河而死竟不知為)¶
　　(誰氏/女)¶
　閻厚妻金氏(昆明人夫為郡諸生氏年二十五夫卒/無子號痛殞絶口鼻血流家人將屬纊)¶
　　(厥明復甦遂竭力養/繼姑厯四十餘年)¶
<pb:KR2k0055_WYG_022-4a>¶
　徐昂妻顧氏(昆明人年二十夫卒撫二孤曰行曰言/行以舉人任合江教諭卒於官婦鄭氏)¶
　　(年二十七守志如姑/御史表其門曰雙節)¶
　楊氏女(名齊姑昆明人夫姓名失傳許聘未嫁/夫卒守節終身萬厯時有司兩旌其門)¶
　良朝元妻郎氏(昆明人夫為郡諸生氏年二十夫卒/撫遺腹子後亦夭折矢志不移紡績)¶
　　(自給壽/九十終)¶
　廖忠妻梅氏(昆明人年二十四夫卒甘貧守/節撫二子應和應奎俱成立)¶
　孫宙妻浦氏(烏撒衞舉人浦仲良女夫昆明人氏從/夫宦京師夫以上林左監丞卒於官二)¶
　　(子方在襁褓剪髮置棺忍死扶/櫬歸既葬慟哭不食死於墓側)¶
<pb:KR2k0055_WYG_022-4b>¶
　周維新妻閔氏(昆明人年二十九夫卒撫諸子教以/文業辟纑佐膏火苦節五十餘年臺)¶
　　(使旌其門後以子/作樂貴封宜人)¶
　劉體仁妻孟氏(昆明人夫任保寧府通判卒於官氏/匍匐間關扶柩歸里訓課諸子紡績)¶
　　(度日後以子文徵貴封/安人又贈恭人淑人)¶
　楊東明聘妻陽氏(名羅平姐昆明人年十五許聘未/嫁而夫卒女哀慟欲死以救得免)¶
　　(後母欲嫁之竟自縊死事聞建坊/祠祀今永清門内烈女坊猶存)¶
　周允惠妻王氏(昆明人年二十九夫卒守節至九十/九嵗終萬厯四十二年撫按司道咸)¶
　　(旌表/之)¶
<pb:KR2k0055_WYG_022-5a>¶
　姜愷妻吳氏(昆明人事未詳萬厯四十五年巡按/御史吳應琦以節婦具題建坊旌表)¶
　王宓妻時氏(昆明人年二十四夫卒無子僅一女含/悲忍痛謹事舅姑後翁姑相繼殁女成)¶
　　(人遣嫁畢即自/縊死具題旌表)¶
　張翿妻胡氏(昆明人家甚貧氏年少撫/孤終身不易壽七十終)¶
　王僎妻段氏(昆明人年二十五夫卒子萬年在/襁褓養姑教子守節三十餘年)¶
　劉悌妻常氏(昆明人年二十六夫卒家徒四壁矢死/不二以女紅自給名其孤曰大節厯六)¶
　　(十餘年節既成立為諸生娶嚴氏節尋卒家道益/替嚴亦甘貧守節撫其子舉於鄉鄉人稱雙節云)¶
　陳爰諏妻王氏(昆明人夫任吏部主事卒於京氏扶/櫬旋里遇安賊之變罵賊而死年甫)¶
<pb:KR2k0055_WYG_022-5b>¶
　　(十七崇禎十年長子履忠成/進士具疏陳情詔建坊旌表)¶
　魏昇聘妻(姓氏失傳昆明人許聘未嫁㑹其夫以罪/遣戍騰衝父母謀為女别嫁有成説矣女)¶
　　(乃潛出自投水死覔之不得姻家將/訟諸官屍尋浮出漁者見之事乃明)¶
　秦春妻王氏(昆明人年二十二夫卒囊無尺帛矢死/不二厯四十三年壽六十五未及旌而)¶
　　(卒/)¶
　吳鑰妻戴氏(昆明人年二十七夫卒/紡績自給守節終身)¶
　李光憲妻張氏(昆明人年二十四夫卒撫遺/子養舅姑守節四十餘年)¶
　張翔妻朱氏(昆明人年二十一夫卒守節勤苦持家/嚴肅事翁姑克盡孝道崇禎十七年具)¶
<pb:KR2k0055_WYG_022-6a>¶
　　(題旌表/入祠)¶
　沈國英妻孫氏(昆明人與夫事孀姑張氏惟謹氏年/二十四夫卒茹苦守節撫幼子林成)¶
　　(立孀居六十年壽八十四終其姑張/氏亦孀居六十五年壽九十三終)¶
　杜久徵妻白氏(昆明人年二十二夫卒遺子甫二嵗/氏守節撫孤子年十九亦亡氏大慟)¶
　　(曰未亡人為有遺孤耳今/子死我生何為遂自縊死)¶
　沐天波母陳氏(江南人沙賊之變天波自省奔迤西/士民奉氏至朝陽庵聞其媳焦氏自)¶
　　(焚笑曰若能如此吾/無憂矣亦自焚死)¶
　沐天波妻焦氏(江南人沙賊之變滇民奉氏至金井/庵其姑陳氏遣人問計對曰吾家累)¶
<pb:KR2k0055_WYG_022-6b>¶
　　(世重臣身為命婦當死宗廟遂舉/火自焚時幼女在旁抱之同死)¶
　沐天波女(名瑞貞甫十齡許配劉文秀子劉子痘殤/天波謂女曰汝壻死矣我將往弔及至文)¶
　　(秀第家人馳報瑞貞自/縊死遂與文秀子合葬)¶
　毛從讓妻劉氏(昆明人年二十四夫卒氏矢志靡他/撫子義成立娶魏氏年甫十八義復)¶
　　(卒遺孤禹一嵗人以魏年少恐難守魏聞而嘆曰/吾姑不忍負吾舅而守吾夫吾獨忍負吾夫耶誓)¶
　　(死撫孤事姑倍謹一/門雙節人以為難)¶
　林東橖妻李氏(昆明人早年喪夫守節/五十二年撫五子成立)¶
　趙廷璧妻黄氏(昆明人流冦陷曲靖氏有妹適曲靖/蔣氏城陷被執投井死氏聞之泣曰)¶
<pb:KR2k0055_WYG_022-7a>¶
　　(吾妹見賊而後死何若/先死之為愈乎遂自縊)¶
　薛之蕃妻楊氏(昆明人流冦至恐被辱與/夫泣别率二女同縊死)¶
　楊順成妻舒氏(昆明人流冦潰兵肆掠氏恐為所汚/以毒物塗身剪髮垢面自炙成瘡為)¶
　　(隣婦所嫉訐其患處非真遂被執/欲汚之氏抗節不從自縊而死)¶
　王重光妻段氏(昆明人光卒矢志守節舅姑亡鬻産/以葬教二子力學有成崇禎間旌表)¶
　　(入/祠)¶
　艾龍光妻簡氏(昆明人夫病百法醫療無效及亡事/姑盡孝守節四十年崇禎間題請入)¶
　　(祠/)¶
<pb:KR2k0055_WYG_022-7b>¶
　程世勲妻蕭氏(世勲後衞人官百戸嘉靖間督師討/鳯繼祖之亂亡於陣時蕭年十八矢)¶
　　(志冰霜孝事孀姑李氏撫育/襁褓子道南埀五十年而終)¶
　竇康續妻謝氏(昆明人年二十九夫卒守節/五十五年教子雙桂成名)¶
　陶希哲妻禄氏(昆明人年二十六夫亡柏舟自矢以/紡績撫二子成人至八十嵗而終)¶
　吳承祚妻繆氏(昆明人夫死無子甘/貧守志垂五十餘年)¶
　李文徵妻熊氏(昆明人年二十五夫亡苦志守/節撫子成人至六十七嵗而終)¶
　羅必舉妻張氏(昆明人年二十而寡家甚窘堅志守/節撫幼子偉成人孀居五十三年)¶
　方袍妻俞氏(昆明人年三十而寡子幼家貧矢志守/節夜僅一燈紡績督四子環讀皆成名)¶
<pb:KR2k0055_WYG_022-8a>¶
　　(屢奉/旌奬)¶
　劉傑妻吳氏(昆明人傑鄉薦任河間府青縣學博卒/於官吳年二十八扶櫬歸葬訓子成立)¶
　　(至九十一/嵗而終)¶
　完嗣昌妻太氏(昆明人聘而未娶氏年十六夫病篤/氏往侍湯藥不三日而亡即守制不)¶
　　(回事舅姑二十餘年舅姑殁/祭葬以禮苦節六十六年)¶
　施于身妻嚴氏(昆明人于歸甫七月于身以公車北/上不第授仙居令值流冦猖獗道路)¶
　　(阻絶嚴毁容㫁髮率婢鍼黹以養翁姑沙賊陷滇/翁姑相繼殁拮据殯葬兼為夫弟冠婚授以家事)¶
　　(時兵戈搶攘恐不能自全屢以死計因婢防視得/免迨後氏髮皓然于身忽歸夫婦不能相識觀者)¶
<pb:KR2k0055_WYG_022-8b>¶
　　(咸為/嘆息)¶
　施堯心妻龍氏　女全妹　二姑(適劉/惟馨)媳蔡氏(施于/朝妻)¶
　　金氏(施于/國妻)姪女二姐(施堯明女/適周文英)小妹(施堯道女/適段恪)姪¶
　　媳傅氏(施于/聘妻)孫女海長(于國/女)孫媳朱氏(施濬妻俱/昆明人龍)¶
　　(氏于歸七年而寡流冦入滇龍與媳女等自縊死/時堯道女適歸寧人勸其隨父母潛避不可曰既)¶
　　(為段門婦禍亂從夫禮也乃隨夫恪駕舟昆池匿/蘆葦中冦兵搜海恪被殺氏投海死人傳施氏十)¶
　　(烈/)賀彭妹(施于聘撫外家賀/姓女隨傅氏縊死)¶
　嚴賔妻徐氏　媳白氏(嚴似/祖妻)羅氏(嚴佩/祖妻)施氏(嚴侍/祖妻)女¶
<pb:KR2k0055_WYG_022-9a>¶
　　嚴氏(適李/門)孫女嚴氏(適萬/門)嚴氏(適張/門)壽貞二妹¶
　　姪媳韓氏　姪孫媳何氏　姪孫女淑貞　表姪¶
　　媳胡氏(俱昆明人徐氏尚書嚴清之季媳也年二/十三夫卒苦節自守年六十四值流冦入)¶
　　(滇召諸婦女訓之曰我家世受國恩今冦至得死/所矣遂舉火自焚鄰里救止之乃别徙一室與媳)¶
　　(白氏等相/繼投繯死)¶
　嚴敦培妻任氏(昆明人在母家聞姑闔門死慨然/曰我其從姑地下乎亦自縊死)¶
　楊思義妻陳氏(昆明人嚴賔佃戸聞田主/闔門殉節隨夫投井死)¶
　范立朝妻王氏　曽孫女性存(昆明人朝平涼知府/流冦至王氏堅欲盡)¶
<pb:KR2k0055_WYG_022-9b>¶
　　(節子若孫以年老固留不可曰我受誥封不死為/不忠汝等留我不孝與曽孫女性存懸梁繩㫁赴)¶
　　(菱角/塘死)¶
　徐盛妻邵氏　女徐氏(昆明人流冦入滇邵恐受汚/自縊死女投雲津橋河中)¶
　郭崶妻葛氏(昆明人崶楚雄訓導沙賊叛與楊畏知/倡義守城及賊攻楚雄葛曰我先死勿)¶
　　(致君累庶可盡心/為國遂投井死)¶
　范應貴妻胡氏(昆明人以夫刑部員外封宜人流冦/至避兵皇經館為賊執紿賊曰我取)¶
　　(金鐲與汝賊得鐲甚喜氏急投井死/賊從井上以亂石擊之撈起頭盡碎)¶
　施堯敘妻傅氏(昆明人敘庠生傅聞賊將至即以死/自誓及城潰遂與姪媳黄氏焚死)¶
<pb:KR2k0055_WYG_022-10a>¶
　施于京妻黄氏(京欲殉難黄曰亦妾願也乃/與其子濂隨叔姑舉火自焚)¶
　楊歸儒妻王氏　媳王氏(楊徳/溥妻)王駟驤妻趙氏(俱昆/明人)¶
　　(王氏年三十夫歸儒卒守節教子厯三十餘年流/冦入滇氏同媳王氏内姪媳趙氏避祠山廟後祖)¶
　　(居夾牆中為賊所獲紿賊曰樓上多財物賊不及/覺遂抱孫女啓後門與二婦投水月庵水塘而死)¶
　劉援妻楊氏(昆明人夫亡守節教子成立流冦/入滇與妯娌子婦闔門自縊死)¶
　李為龍妻尹氏(昆明人居孀二十四年流冦/至勒寡婦配軍氏持刀自殺)¶
　董邦昌妻王氏　妾何氏　媳段氏(董夢/桂妻)女董氏¶
　　孫女董氏　二婢(俱昆明人流冦入滇避兵蘇家/村聞冦刼掠懼為辱王與妾何)¶
<pb:KR2k0055_WYG_022-10b>¶
　　(氏等聚一樓/積薪焚死)¶
　解從富妻李氏　解從應妻唐氏(俱昆明人流冦至/李與娣唐恐被辱)¶
　　(同扃戸分左右縊死時以樓板合葬野田中/有樹挺然出墓後一本雙枝人謂雙烈所致)¶
　楊達儁妻羊氏(昆明人流冦初入滇氏即為盡節計/繳線為繩二一授其女一佩身及冦)¶
　　(至同女扃/戸自縊死)¶
　邵愈謙妻阮氏(昆明人名端通書史年十八歸邵次/年流㓂入滇闔家航昆池避亂為賊)¶
　　(搜獲氏已編髮聨衣於晏公廟前自沈而死賊大/感悔邵氏一姓俱得生全舟中几杌上寫詩三首)¶
　　(一曰烟波杳渺浩無涯肅羽哀鴻集淺沙風吹碧/浪千層逝那箇雲邊是阿家二曰珊珊環珮已飄)¶
<pb:KR2k0055_WYG_022-11a>¶
　　(零汨汨濤聲不忍聽雁逝長空猶有懼魚潛水底/豈無驚白楊夕照何堪挹青冢凄風自足鄰欲識)¶
　　(此心何所似翹首西山月一輪三曰家室飄摇歎/陸沈涉險乗航意未申繡闥緑窻惟夢到葬入江)¶
　　(魚不/染塵)¶
　王璛妻朱氏(昆明人流冦至同羣婦避地窖中賊覺/盡牽出氏持刀立㫁己首賊大驚曰吾)¶
　　(未見敢死如此婦/者盡釋羣婦而去)¶
　朱運昇妻王氏　妾陳氏(俱昆明人流冦至同避昆/池中賊搜海俱赴水死)¶
　施于鎮妻楊氏(昆明人于鎮守越州將出征微有逡/巡意氏促之行鎮猶未果氏慷慨自)¶
　　(縊/死)¶
<pb:KR2k0055_WYG_022-11b>¶
　楊嗣昌妻孔氏(昆明人昌為郡庠生氏歸六年值流/冦徵丁昌以代弟死安籠遺一子一)¶
　　(女氏矢志苦守丁亥冦勒寡婦配軍氏聞之急投/井中數日以水淺得不死遂削髮毁容後子亦死)¶
　　(只一女相依苦/節五十年而終)¶
　薛大觀妻楊氏　媳孟氏(薛之/翰妻)女夢雲　靜玉　婢¶
　　蘭馨(俱昆明人流賊肆掠大觀舉家至城北龍泉/觀楊誓不茍活遂與媳孟氏等相攜赴潭中)¶
　　(死/)¶
　金應斗妻張氏(昆明人年二十八夫亡撫四子皆成/名孀居四十五年避兵羅母黄毛箐)¶
　　(潰兵至張厲聲/罵賊投河死)¶
<pb:KR2k0055_WYG_022-12a>¶
　徐大妻竇氏　女大姐(昆明人潰兵肆掠竇與子/學中并其女闔門自焚死)¶
　任允升妻趙氏　任允元妻薛氏　任允元女大妹¶
　　　任允中妻瞿氏　任熙女黒姑　婢玉書　王¶
　　媽媽(俱昆明人流冦之亂趙氏等避兵羅母五道/河為賊所覺相與投水死土人鐫碣識之曰)¶
　　(任氏一門八女死節處八女/者合丁焜南妻任氏而言也)¶
　丁焜南妻任氏　丁炳南妻金氏　丁炳南妹小姑¶
　　(俱昆明人同避兵五道/河聞賊至俱自縊死)¶
　羅綺妻張氏　妹羅氏(昆明人避兵羅家營勢漸急/張懼不能保對夫曰人生名)¶
<pb:KR2k0055_WYG_022-12b>¶
　　(節所關萬一有失雖生/猶死遂偕小姑自縊死)¶
　熊才妻司氏(昆明人流賊至偕姻家李氏匿夾牆中/一婢為賊執逼指藏金婢曰問主母方)¶
　　(知賊出招黨司與李計曰事急矣遂各/抱幼兒女從後門投南壩盤龍江而死)¶
　張耀妻李氏(昆明人同司氏/投盤龍江盡節)¶
　李舒秀妾李氏(舒秀昆明人氏原籍大興年二十九/舒秀卒氏撫孤守節艱苦備嘗及流)¶
　　(冦入滇子被擄有欲奪其志者氏剪髮刺面/卒能自全後子貴迎養壽八十二嵗而終)¶
　高遇説妻何氏　妹高氏　姻家黄氏(俱昆明人流/冦至何泣拜)¶
　　(翁姑曰婦生恐失身死恐失養幸有夫在可無憂/也翁姑止之不聽與姻家黄氏并姑姊縊死一室)¶
<pb:KR2k0055_WYG_022-13a>¶
　　(中/)¶
　李祚昌妻謝氏(昆明人流賊之變夫被潰兵拷炙氏/厲聲罵賊賊欲殺之閉戸自縊死)¶
　張翹妻周氏(昆明人夫亡守節二十六年/賊兵肆掠氏恐受辱投井死)¶
　周祚興妻楊氏　楊氏弟婦羊氏　周謙妻高氏(俱/昆)¶
　　(明人流冦入滇舉家避兵于石鼻村楊年方少且/有身謂祚興曰事急矣妾懼不免願一死以釋君)¶
　　(累祚興泣止之不聴遂與弟婦羊姪婦高潛至/一室同縊死康熙二十七年巡撫石琳表其門)¶
　朱鼐妻張氏　朱霞妻冦氏(俱昆明人避兵官渡木/龍村賊至妯娌同縊死)¶
　楊三畏妻陸氏　楊偉妻汪氏(俱昆明人同避兵複/壁中賊覺被執窺二)¶
<pb:KR2k0055_WYG_022-13b>¶
　　(婦皆少艾欲牽之陸紿之曰待我梳洗同去賊喜/甚陸櫛沐竟即抱子投井中汪亦相繼投井死)¶
　山崙妻趙氏　媳王氏(山應/星妻)女二姐　三姐　山嶷¶
　　妻沈氏　女二姐　徐錫衮妻山氏(山崙/妹)女大姐¶
　　　王彝妻山氏(嶷長/女)山姓同居楊氏(俱昆明人流/冦至趙與娣)¶
　　(沈氏等共十人避複壁中賊/將覺懼為所汚相繼投繯死)¶
　施于鐄妻胡氏　施濎妻嚴氏(俱昆明人流冦之亂/胡抱幼女同姪媳嚴)¶
　　(縊/死)¶
　胡棨妻莊氏(昆明人以兵亂先/縊其幼女遂自縊)¶
<pb:KR2k0055_WYG_022-14a>¶
　嚴敏培妻丁氏　女錫慶(昆明人避兵變於北山丁/聞敏培被擄同女縊死)¶
　嚴永培妻楊氏(昆明人流賊肆掠氏/投雲津橋河而死)¶
　嚴恩培妻湯氏(昆明人避賊海子村賊至/逼之氏大罵不從遂被害)¶
　夏思禹妻余氏　媳馬氏　夏思周妻張氏(昆明人/賊至避)¶
　　(夾牆中聞鄰家拷/掠知不免同縊死)¶
　何誥妻王氏　何詔妻江氏(俱昆明人王氏許聘未/嫁流賊之變父送歸夫)¶
　　(家尚未成禮避兵石鼻村潰兵至氏投深崖得免/夜抵桃園村潰兵又至復跳深箐己亥正月氏從)¶
　　(容言於舅姑曰媳必死始免舅/姑累次日同娌江氏投繯死)¶
<pb:KR2k0055_WYG_022-14b>¶
　蘇騰吾妻陳氏(昆明人騰吾明末副將卒陳年二十/七孀居四十五年流冦兵亂懼為辱)¶
　　(乃與妹陳氏并其媳/何氏等同時縊死)程其信妻陳氏(其信任州牧/入贅陳門氏)¶
　　(能詩年六十八值流賊之變同姊呼媳袁氏姪媳/何氏曉以大義何袁慨諾下樓相繼投繯氏代姊)¶
　　(題絶命詩於樓壁云風風雨雨幾朝昏四十年餘/𦂳閉門今日殘軀勒謝帛留將冰雪贈兒孫復自)¶
　　(題云任是彭殤總一坵饒將花誥亦蜉蝣辭明幸/有知心侣何事依依更下樓懸二繩於梁分左右)¶
　　(縊/死)蘇應昌妻何氏(騰吾/長媳)程黙卿妻袁氏(其信/媳)八月¶
　　姐(陳氏婢年十七見主母欲殉節誓/與同死三易其繩而絶尤為慘烈)¶
　卜國泰妻全氏　卜其昌女卜氏(俱昆明人全氏年/二十八流冦兵至)¶
<pb:KR2k0055_WYG_022-15a>¶
　　(與小姑卜氏/同時自縊死)¶
　楊嗣緒妻段氏　女大姑(昆明人己亥兵亂段/恐被辱呼女同縊死)¶
　趙從耀女長妹(昆明人流冦時潰兵入室從耀被拷/掠女聞之縊死夾牆中從耀不得已)¶
　　(指以夾牆有物賊毁牆見女披/髮睜目伸舌吞賊狀賊驚釋去)¶
　陳王烈妻梅氏(昆明人夫亡氏年二十六守節十五/年己亥潰兵肆掠梅急投井以救得)¶
　　(甦恐終不免於辱/復以頭觸井而死)¶
　嚴可富妻高氏(宜良人年二十七夫卒以女紅給諸/子讀書墓祭歸道拾白金八十餘兩)¶
　　(訪其主還之其子鎮娶汪氏未幾卒汪亦年二十/七生遺腹子容矢志如姑皆壽終鄉人稱為嚴氏)¶
<pb:KR2k0055_WYG_022-15b>¶
　　(雙璧大學士李東陽作𫝊謝遷/為記巡撫都御史王啓為贊)¶
　李華妻王氏(宜良人少通孝經列女𫝊年二十一夫/卒子甫三月撫之成立厯五十餘年子)¶
　　(入仕/籍)¶
　陳湧川妻程氏(宜良人年十九夫卒守節/訓子成立年八十五終)¶
　藍彬妻萬氏(宜良人年十九夫卒無子紡績以養翁/姑及翁姑殁身營殯葬如禮年八十五)¶
　　(終/)¶
　周贇妻趙氏(宜良人年十八夫卒子徳芳甫數月氏/矢志育孤既長為娶妻生一子徳芳又)¶
　　(卒氏撫其孤荼苦/自甘年八十終)¶
<pb:KR2k0055_WYG_022-16a>¶
　凌懋妻孫氏(晉寧人年二十四夫卒巨家慕其賢競/謀委禽氏號泣截髮竟不能奪撫子克)¶
　　(温舉於鄉詔/建坊旌表)¶
　蘇震妻段氏(晉寧人年二十一夫卒守節其姑欲奪/之氏潛入暗室㫁髮自縊姑覺救之乃)¶
　　(生自是閉門紡績以養/其姑號泣至喪明焉)¶
　唐鋂妻陳氏(晉寧人年二十七夫卒家貧無子姑欲/奪其志氏泣涕不從姑病嘗藥姻戚不)¶
　　(輕見守節六十年嘉/靖間巡撫表其門)¶
　王綸妻史氏(晉寧人年二十夫卒/苦節終身奏聞旌表)¶
　蕭必達妻任氏(晉寧人年二十六夫卒家貧未能舉/喪子甫一嵗姑年七十氏紡績養姑)¶
<pb:KR2k0055_WYG_022-16b>¶
　　(越二年姑殁兩喪在堂拮据殯葬苦節五十/餘年撫子成立萬厯二十九年奉㫖旌表)¶
　趙輈妻段氏(晉寧人年二十夫卒截髮自誓撫孤養/親夫墓碑豫刊己姓氏以表同穴守節)¶
　　(五十八年萬厯三/十三年奉㫖旌表)¶
　胡道明妻王氏(晉寧人郫縣令如春女年十九夫卒/家貧無子矢志堅貞孝養舅姑守節)¶
　　(六十六年萬厯四/十五年旌表入祠)¶
　李名奕妻蘇氏(晉寜人夫病日夕龥天求代藥必親/嘗夫卒氏年二十五以死自誓毁容)¶
　　(見志時翁姑年老二子尚在襁褓家窘紡績以/給守節四十九年萬厯四十八年奉㫖旌表)¶
　楊大韶妻孟氏(晉寧人年十九夫卒矢志/養翁姑苦節五十餘年)¶
<pb:KR2k0055_WYG_022-17a>¶
　瞿鳴鸞繼妻孫氏(直𨽻高陽人大學士孫承宗孫女/子華任通海教諭迎養至晉寧州)¶
　　(遇流冦欲引去氏罵賊不/辱為賊所殺被七刃以死)¶
　李志恭妻王氏(夫為呈貢諸生早卒二子皆幼有諷/氏改適者泣曰吾與二孤相為存亡)¶
　　(耳後二孤皆為諸生氏以/壽終萬厯二年奏聞旌表)¶
　張䕫龍妻趙氏(呈貢人流賊之亂氏同三女及媳張/氏避冦於城東石硐為亂兵所得顧)¶
　　(女與媳曰毋見辱惟一死耳伺/間女與媳環拜而縊氏觸柱死)¶
　趙芑女(名淑姐安寧人夫姓名失𫝊女年十四許聘/未嫁鳯賊之亂慷慨自誓以衣蔽面投河而)¶
　　(死詔建/坊旌表)¶
<pb:KR2k0055_WYG_022-17b>¶
　趙文秀妻楊氏(安寧人夫卒青年撫孤/志操堅貞事聞旌表)¶
　王璽妻李氏(安寧人年十九夫卒痛哭求死母知其/有遺腹以嗣續曉之乃止後生女不易)¶
　　(其志厯四十年萬厯/十五年奉㫖旌表)¶
　陳孟章繼妻田氏(安寧人夫任南京户部主事氏年/二十一夫卒號呼欲絶刺面毁形)¶
　　(事翁育女厯四十年萬/厯三十一年題表入祠)¶
　陳應賢妻董氏(安寧人教授董維女年二十六夫卒/子幼家貧紡績佐讀事繼姑朱氏以)¶
　　(孝聞厯艱茹苦五十餘年/崇禎十二年奉㫖旌表)¶
　羅天文妻洪氏(安寧人沙酋之亂豫以利刃藏身後/為賊所獲夫逡巡隨後賊欲殺之氏)¶
<pb:KR2k0055_WYG_022-18a>¶
　　(紿之曰此非吾夫也將入賊營氏遥囑夫/曰君自歸我不相負遂出所藏刃自刎死)¶
　張維樞女(安寧人夫姓名失𫝊流冦至氏年二十一/隨夫避羅扆島中為賊所獲欲汚之誓死)¶
　　(不從賊怒刺/死於巖下)¶
　羅肇龍妻楊氏(安寧人其母居昆明聞流賊至授以/一繩期同死賊至氏即將母所授繩)¶
　　(自縊其母/先殉節死)¶
　傅爵妻姜氏(三泊人年二十一夫卒撫其子教/以義方士民嘉之白於臺使旌表)¶
　王衢妻陳氏(禄豐人年十六夫卒伯叔憐其無子欲/奪其志氏赴水死賴鄰婦急救復甦奏)¶
　　(聞旌/表)¶
<pb:KR2k0055_WYG_022-18b>¶
　王氏(禄豐人夫姓名失𫝊早嵗夫卒家貧苦守事翁/姑三十餘年及翁姑殁營葬事畢即自縊於墓)¶
　　(上事聞詔/建貞節坊)¶
　王業元妻許氏(禄豐人早嵗夫卒貞節自勵阿克之/亂禄邑受禍最慘氏乗賊未至先自)¶
　　(刎而死事聞/詔入忠節祠)¶
　王錫衮妾尚氏(禄豐人錫衮死沙賊之亂氏恐/受汚與錫衮弟婦俱自縊死)¶
　周氏女(禄豐人幼明慧有識年十五值沙賊之亂慮/為所獲謂鄰婦曰女子身自完豈可委身待)¶
　　(辱乎遂閉/門自縊)¶
　陳梁妻劉氏(昆陽人年二十二夫卒人欲奪其志氏/堅執不移終養翁姑撫兒成立年逾八)¶
<pb:KR2k0055_WYG_022-19a>¶
　　(十萬厯時臺/使旌其門)¶
　李士馨妻耿氏(昆陽人年二十三夫卒㫁髮入棺/勒名夫墓石守節終身有司旌之)¶
　高甫妻趙氏(昆陽人年二十餘夫卒㷀居撫孤永矢/靡他厯四十餘年臺使旌其門卒祀於)¶
　　(祠/)¶
　李兆旂妻洪氏(昆陽人崇禎間隨夫任廬江訓導流/冦陷城夫與幼子俱死氏號呼尋夫)¶
　　(與子屍僅得夫首領及左臂長子澄徒步負骨氏/衰服杖行撫按聞而憫之助金歸晨夕哭拜至終)¶
　　(身焉督學/使旌其門)¶
　吳國慶妻閔氏(昆陽人年二十三夫卒苦節/自守流冦陷城罵賊而死)¶
<pb:KR2k0055_WYG_022-19b>¶
　張文彩妻王氏(易門人夫早卒氏年少堅志守節奉/姑教子厯四十餘年足不履閫外詔)¶
　　(建坊/旌表)¶
　宋廷相妻梁氏(易門人年十八夫卒苦志/守節萬厯三十年旌表)¶
　劉琛妻邱氏(楊林所人年二十二夫卒守志不渝遺/腹三月生子緒撫之成立成化間旌表)¶
　鄭儒妻洪氏(嵩明人夫中𢎞治戊午舉人計偕卒於/京訃至氏屢自縊以殉姑救免守節甘)¶
　　(貧與姑同寢食閾不踰/衣不彩督課幼子成立)¶
　羅江妻李氏(嵩明人夫任南昌府推官遘疾氏每嘗/藥而進繼以割股夫卒扶柩歸哀痛喪)¶
　　(明適有冦至抱遺像投水母姊救免/焚刼一空益勵苦節嘉靖間旌表)¶
<pb:KR2k0055_WYG_022-20a>¶
　楊鈞妻李氏(嵩明人夫任永安州知州苦節自甘卒/於官氏痛哭幾絶攜幼子扶櫬還里至)¶
　　(廣陽堡遇冦恐為所辱遂赴水死永安人/思鈞之清高氏之節為建雙節祠於江干)¶
本朝¶
　傅景明妻唐氏(昆明人年十八夫卒堅守苦節厯五/十六年事姑撫子孝慈兼盡康熙三)¶
　　(十年具/題旌表)¶
　熊卜尚妻梁氏(昆明人年二十餘夫卒有數月遺孤/氏剪髮毁容堅操撫子遭吳逆之變)¶
　　(流離萬狀厥志不渝厯四十六年如/一日康熙三十二年具  題旌表)¶
　辛有耕妻湯氏(昆明人年二十二夫卒孝養孀姑喪/葬盡禮撫育子女皆成室家貞心苦)¶
<pb:KR2k0055_WYG_022-20b>¶
　　(節鄉里/稱之)¶
　戴高妻戌氏(昆明人年二十一夫卒刺喉噴血幾絶/遇救而甦敬事翁姑嘗割股以療姑疾)¶
　　(課諸子/皆成立)¶
　郝翔妻蔡氏(昆明人年二十二夫卒自縊以殉姑救/免後遭冦亂復投水死姑倩人撈救復)¶
　　(甦貧無立錐女紅養姑姑病焦渴食不下咽氏覔/乳哺之三年及殁勉力營葬撫二子皆成立  以)¶
　　(上三人康熙四十/四年具  題旌表)¶
　劉國正妻沈氏(昆明人年二十一夫卒子賔甫二嵗/有勸以他適者輒誓死家貧甚作飯)¶
　　(以奉翁姑而糟糠自啜翁姑/相繼殁殯葬如禮教子成立)¶
<pb:KR2k0055_WYG_022-21a>¶
　張良翰妻陳氏(昆明人夫為易門廪生氏年二十八/夫卒三子俱幼家貧日夜紡績以養)¶
　　(孀姑姑病侍湯藥坐卧不少離及殁哀毁愈至教/三子皆成立  以上二人雍正元年具  題旌表)¶
　楊玉龍妻丁氏(昆明人年二十五夫卒子旵曔皆幼/翁姑欲遣嫁之氏截髮見志翁姑殁)¶
　　(竭力殯葬後子曔亦卒氏與媳撫孤孫/苦節三十五年雍正五年具  題旌表)¶
　成于朝妻王氏(昆明人年二十八夫卒三子皆幼氏/誓死守節家甚貧紡績以事翁姑及)¶
　　(殁拮据殯/葬如禮)¶
　王珍妻初氏(昆明人夫為邑廩生氏年二十六夫卒/子尊賢尚幼矢志堅貞織絍以養翁姑)¶
　　(教子為/諸生)¶
<pb:KR2k0055_WYG_022-21b>¶
　張應坤妻完氏(昆明人年二十七夫卒子鈞甫三月/氏哀毁不食翁姑泣曰如張氏一綫)¶
　　(何乃復食後翁姑殁/殯葬如禮撫子成立)¶
　謝履恭聘妻李氏(昆明人年十六許聘未嫁聞夫訃/請於父母欲歸謝氏奔喪弗許絶)¶
　　(粒不食父母乃聽歸謝氏撫姪崶為/嗣孝事翁姑教育嗣子後崶舉於鄉)¶
　楊桂柏妻王氏(昆明人年二十七夫卒二子朝元朝/棟俱幼氏欲以身殉姻戚勸以姑老)¶
　　(子穉乃止孝事孀姑撫育二子後/朝元亦卒媳王氏矢志守節如姑)¶
　王應舉妻陳氏(昆明人年二十八夫卒二子皆幼氏/痛絶復甦家貧拮据營葬有勸以改)¶
　　(適者以死自誓工紡績養孀姑表/以上六人雍正九年具  題旌)¶
<pb:KR2k0055_WYG_022-22a>¶
　林之秀妻李氏(昆明人年二十七夫卒甘貧守節孝/事孀姑撫二子成立孫五人有抱孫)¶
　　(者五世一堂壽至百嵗人以為苦節/之報雍正十一年具  題建坊旌表)¶
　嚴崑妻尤氏(宜良人年二十三夫卒子應昌甫三嵗/氏矢志育孤紡績自給康熙五十年具)¶
　(題旌/  表)¶
　陳黼扆妻倪氏　妾李氏　女陳氏(宜良人順治十/五年流冦據滇)¶
　　(聞布大兵至賊奔宜良氏同妾女避亂東山/瀑  崖聞夫死路南與妾女俱奮身跳崖死)¶
　徐大聘妻陳氏　妾楊氏(宜良人順治十六年與大/師入滇潰兵四至氏  妾)¶
　　(避兵紅石崖其夫為冦所擄氏與妾亦被執恐見/汚同投大赤江死僅存幼子璘  以上五人雍正)¶
<pb:KR2k0055_WYG_022-22b>¶
　(題五年具/  旌表)¶
　保亮妻楊氏(宜良人姑殁翁老兩目昏盲佐夫盡孝/氏年二十夫卒僅遺一女氏矢志不二)¶
　　(撫姪為嗣翁以壽終喪葬皆/如禮雍正九年具  題旌表)¶
　劉遇平妻郎氏(羅次人年二十餘夫卒子甫三嵗氏/號痛欲絶姑繼殁翁娶繼姑趙氏氏)¶
　　(敬事之未幾翁及繼姑又殁皆勉力營葬/守節三十五年雍正九年具  題旌表)¶
　黄玥妻唐氏(晉寧人夫為諸生年二十一夫卒子夢/祥甫兩月矢志堅貞事姑克修婦道守)¶
　　(節五十二年康熙四/十四年具  題旌表)¶
　姚俊妻趙氏(晉寧人年二十六夫卒日夜悲痛粒勺/不入口或以翁姑老子幼責之乃節哀)¶
<pb:KR2k0055_WYG_022-23a>¶
　　(復食勤紡績供甘㫖教子讀書翁姑繼殁守/節五十四年壽八十雍正九年具  題旌表)¶
　陳其敬妻楚氏(呈貢人年二十六夫卒時舅姑年皆/六十餘紡績以養遺孤甫三嵗宅後)¶
　　(有桑一株故夫手植每撫桑以哭/桑為之枯雍正三年具  題旌表)¶
　楊攄妻蘇氏(安寧人貢生蘇恩女年二十三夫卒誓/死不二事翁姑克盡婦道子居業甫五)¶
　　(齡撫育成名康熙四/十五年具  題旌表)¶
　王養正妻洪氏(昆陽人年二十一夫卒有遺腹五月/氏誓死以守後生子名順天撫育成)¶
　　(立苦節四十七年順天長娶楊氏與夫同事孀姑/甚謹順天尋卒楊年二十五效姑守志訓子來賔)¶
　　(為諸生厯三十二年俱於康/熙二十四年具  題旌表)¶
<pb:KR2k0055_WYG_022-23b>¶
　吳澄淮妻楊氏(易門人年二十六夫卒養姑課子取/給機杼間苦節特著雍正三年具)¶
　(題旌/  表)¶
　但齊賢妻王氏(易門人年二十五夫卒撫子襄成立/襄又卒堅志守節三十一年雍正四)¶
　(題年具/  旌表)¶
　蒲葉盛妻李氏(嵩明人年二十四夫卒姑老子幼茹/苦守節躬事紡績奉姑教子後子易)¶
　　(藩舉/於鄉)¶
　張𢎞任妻蘇氏(嵩明人遇姑與夫疾俱割股療冶弗/愈夫卒時氏年二十六堅貞自誓事)¶
　　(翁孝謹撫子成立/康熙三十三年具)　(以上二人/題旌表)¶
<pb:KR2k0055_WYG_022-24a>¶
　李朝宰妻段氏(嵩明人年二十八夫卒子甫六嵗氏/躃踊幾絶以子幼勉為撫育辛苦以)¶
　　(養舅姑守節三十九年/雍正九年具  題旌表)¶
　王之賢妻陳氏(昆明人年二十八夫卒哀慟絶而復/甦敬事七旬孀姑跪奉湯藥親滌溺)¶
　　(器撫成二子苦/節四十六年)¶
　傅曰仁妻劉氏(昆明人年二十九夫卒勉力營葬終/喪後仍縞衣素食惟以紡績為事奉)¶
　　(祖姑撫孤子克盡慈/孝守節厯四十四年)¶
　羅鴻漸妻王氏(元謀諸生王鼒女年二十五夫亡能/知大義養老撫孤姑殁喪葬俱盡禮)¶
　　(遇忌辰雖薄物必哭奠守節厯/四十五年次子一萃舉於鄉)¶
<pb:KR2k0055_WYG_022-24b>¶
　於崇惠妻李氏(昆明人于歸後值兵燹奉姑匿山谷/間食盡隨夫數十里負米供饔飱踵)¶
　　(至流血年二十八夫亡事姑益謹/撫二子俱成人守節厯四十五年)¶
　錢元妻雷氏(昆明人年十九夫亡親族勸之再醮氏/不從孝養舅姑久而不懈舅姑殁喪葬)¶
　　(如禮守節厯/四十八年)¶
　張其能妻楊氏(昆明人武縁令楊葉女幼適張見夫/清貧即遣回僕婢躬操井臼年二十)¶
　　(九夫亡欲以身殉翁勸諭乃止翁殁拮据殯葬盡/哀盡禮次子誠舉於鄉旋卒氏與孀媳趙氏撫孫)¶
　　(苦節四/十年)¶
　戴國詔妻張氏(昆明人于歸未久夫染病卧床二載/氏竭貲醫治夫亡年二十八家計日)¶
<pb:KR2k0055_WYG_022-25a>¶
　　(窘而奉養老姑甘㫖無缺姑殁事繼姑亦甚/謹教子桂讀書為諸生守節厯四十五年)¶
　閻俊妻劉氏(昆明人夫家貧甚氏紡績以供菽水克/盡婦道年二十九夫亡奉姑撫子備著)¶
　　(辛勤守節厯/三十二年)¶
　張玉龍妻李氏(昆明人年二十九夫亡養舅姑以孝/聞教子力田不失本業守節厯四十)¶
　　(年/)¶
　葉政妻郭氏(昆明人明指揮郭啓元女夫貧罄奩贈/以佐膏火體無完衣終無怨言年二十)¶
　　(九夫殁撫育三孤俱成立子本朝順治三年值沙/賊之亂恐為賊所汚誘三  出閉門自焚死後向)¶
　　(高妻任氏凌雲妻陳氏即其孫媳曽孫媳也/三代相繼守節皆氏之風烈有以啟後云)¶
<pb:KR2k0055_WYG_022-25b>¶
　葉向高妻任氏(昆明人以賢孝聞年二十六夫亡值/流冦入滇連嵗荒歉竭力女紅奉舅)¶
　　(姑以肥甘己則糟糠充腹舅姑/殁喪葬俱如禮守節四十六年)¶
　葉凌雲妻陳氏(昆明人年二十五夫卒姑老子幼家/無寸産氏紡績養姑拮据喪葬終身)¶
　　(不茹葷血守/節五十九年)¶
　宋裔良妻紀氏(明晉寧百戸紀檜女年二十七夫亡/人有以無子諷其改適者氏毁容拒)¶
　　(之依堂姪士璋家讒言搆釁氏輒斥不聽/與士璋母唐氏和睦終身守節四十五年)¶
　宋裔超妻唐氏(昆明人年二十九夫亡矢志靡他夫/之叔宦遊遇兵燹歸貧甚舅姑邀至)¶
　　(家中共爨數十年氏能體舅姑之心敬以事之與/娣紀氏同甘苦紀氏死為之殯葬成禮氏守節六)¶
<pb:KR2k0055_WYG_022-26a>¶
　　(十年現年/八十九嵗)¶
　萬鵬程妻楊氏(富民人年二十六夫執父喪以毁卒/氏欲自盡親鄰以姑老子幼力止之)¶
　　(家既貧寠送往事居勤勞艱苦/厯三十七年教子軸成諸生)¶
　毛翰妻劉氏(安寧人年二十八夫卒子甫八月苦志/守節敬事翁姑凡祭祀賔客必誠必潔)¶
　　(守節四十三年/教子成諸生)¶
　曹琛妻施氏(安寧人年二十八夫卒家貧紡績以養/翁姑姑殁事繼姑尤加敬愛飲食必親)¶
　　(嘗衣服皆手自縫紉及翁姑相繼殁/哀毁號慟聞者淚下苦節四十二年)¶
　李懐城妻吕氏(嵩明人年十六于歸適姑病篤奉湯/藥者三月晝夜不懈年二十一夫亡)¶
<pb:KR2k0055_WYG_022-26b>¶
　　(紡績課子足不出戸/守節厯五十七年)¶
　李國榮妻蘇氏(嵩明人事翁姑以孝聞翁病劇嘗糞/卜之年二十六夫亡荼蘖自甘撫子)¶
　　(成立守節厯四十六年題以上十/九人雍正十三年具    旌表)¶
　　續編(已具使題旌表者列於正編其經府州縣及/布政  申詳巡撫衙門查核的確將來陸續)¶
　　(具於題者/列  續編)¶
　陳湛源妻黄氏(昆明人夫為諸生氏年二十二夫卒/涕泣謂姑曰子婦不孝適陳門五載)¶
　　(一無所出有死而已姑曰汝死則吾身更何所託/乃繼姪為嗣躬織以養姑姑殁喪葬如禮守節十)¶
　　(五年/而終)¶
<pb:KR2k0055_WYG_022-27a>¶
　鄒近泗妻邢氏(昆明人年二十八夫卒親族勸之改/適曰家貧如洗何所恃而守氏曰吾)¶
　　(能忍饑寒不能忍恥紡績度/日撫孤成立守節三十五年)¶
　鄭士長妻吳氏(昆明人年二十九夫卒自縊以殉母/救得免士長本楚人客死無田宅賃)¶
　　(房以居子甫五嵗氏晝夜紡績以供/衣食遂至兩目皆眊守節三十七年)¶
　劉嘉彦妻陳氏(昆明人年二十九夫卒力貧守志孝/事翁姑翁姑殁哀泣痛絶感傷行路)¶
　　(撫子成立苦/節二十七年)¶
　許天麟妻温氏(昆明人年二十六夫卒家貧不能具/含殮鬻嫁時粧奩以營喪事葬畢入)¶
　　(房自縊姑救之得不死值凶嵗姑病翁失明氏拮/据以供藥餌姑殁喪葬如禮有所遺敝盧一區以)¶
<pb:KR2k0055_WYG_022-27b>¶
　　(夫弟年幼推以與之守節/三十年教子文級成諸生)¶
　康茂才妻宋氏(昆明人夫為撫標兵氏年二十九夫/卒家貧甚紡績撫孤苦節厯四十八)¶
　　(年/)¶
　許珍妻尹氏(昆明人隨夫徙居河陽年二十九夫卒/子幼家貧茹荼自守三旬九食冰操特)¶
　　(厲撫子成立/壽七十二終)¶
　王雄妻黄氏(昆明人夫為撫標兵氏年二十九夫卒/子甫嵗餘日夜紡績以養七旬衰姑姑)¶
　　(疾焚香告天願以身代及殁拮/据以襄殯葬守節二十五年)¶
　王永徳妻曹氏(昆明人年二十九夫卒家貧紡績養/姑姑殁營葬撫二子成立守節三十)¶
<pb:KR2k0055_WYG_022-28a>¶
　　(一/年)¶
　蔣徳宣妻劉氏(昆明人夫病割股以救年二十三夫/卒苦節撫孤教子元克繼醫學壼儀)¶
　　(備/著)¶
　馬成龍妻張氏(昆明人夫為撫標兵年二十九夫卒/家徒四壁姑嗣殁竭力營葬辟纑度)¶
　　(日饘粥不繼苦/節二十四年)¶
　李春榮妻韋氏(昆明人年二十四夫卒子甫一嵗矢/志撫孤奉養祖姑及孀姑備極勤勞)¶
　　(喪葬以禮守/節三十七年)¶
　吳徳榮妻王氏(昆明人夫為督標兵氏年二十四夫/卒養七旬孀姑克盡婦道喪葬如禮)¶
<pb:KR2k0055_WYG_022-28b>¶
　　(遺孤尋卒氏泣曰夫死子喪寧惜餘生但念蒸嘗/無主勉留殘息敝屋一椽紡績自給厯四十二年)¶
　何一貞妻符氏(昆明人年三十夫卒遺三子皆幼未/幾伯仲皆亡僅存季子惠親族慮不)¶
　　(能守以言探之氏泣血自誓/撫惠成立守節五十六年)¶
　胡汝英妻孫氏(昆明人年三十夫卒事姑克孝撫/二子成立守節至八十二嵗而終)¶
　楊芬妻趙氏(昆明人于歸九月而芬卒氏年/十九勵志守節厯六十四年)¶
　繆汝恩妻章氏(昆明人汝恩中鄉薦卒於京氏鬻産/歸櫬以葬撫四子成立守節五十餘)¶
　　(年/)¶
　包光昌妻高氏(昆明人夫卒氏年十七剪髮結夫髮/遂就縊以救得免守節六十四年而)¶
<pb:KR2k0055_WYG_022-29a>¶
　　(終/)¶
　邱成章聘妻金氏(昆明人氏年十八將嫁前三日夫/暴病死氏聞欲往奠父母未允其)¶
　　(請氏志在必往於是聽之遂盛裝登輿至邱門上/堂拜見舅姑及長幼諸親繼喚其家婢僕出叩畢)¶
　　(入室更縗麻詣靈前哭拜如禮撫棺又哭至柩旁/坐久之又拜靈易素服拜别舅姑諸親而歸次日)¶
　　(除夕猶奉父母酒元旦拜祖宗拜父母畢易白衣/僵卧不語不食父母苦勸終不開目至初九日方)¶
　　(卒/)¶
　洪濯妻孫氏(昆明人夫卒時年三十嵗三子士勲士/清士英年甫數嵗當吳逆變亂之時家)¶
　　(又極窮績麻度日口食不充荼苦萬端撫育三子/成立守節五十七年每遇舉旌之時氏輒不許曰)¶
<pb:KR2k0055_WYG_022-29b>¶
　　(守節撫孤婦人分内事也豈樂/以此自見哉卒年八十七嵗)¶
　楊偉妻陽氏(昆明人年二十二夫卒剪髮自矢孝事/翁姑竭力供甘㫖而自食藜藿守節四)¶
　　(十三年教子/文元為諸生)¶
　李坦妻張氏(宜良人年二十八夫卒家貧如洗紡/績縫紉以事翁姑苦節五十二年)¶
　鐵峻聘妻馬氏(宜良人年十八許聘未嫁夫卒女欲/往赴喪父母止之令兩幼子伴女在)¶
　　(家而夫婦同往弔女紿兩弟出/外登樓閉門服素衣投繯死)¶
　李孟祥妻文氏(呈貢人年十八夫卒子軫甫數月氏/事舅姑撫幼子拮据卒瘏未幾軫又)¶
　　(卒復撫孫瑞麟成立守/節六十二年壽八十終)¶
<pb:KR2k0055_WYG_022-30a>¶
　張拱紳妻羅氏(安寧人年二十六夫卒有孤尚在襁/褓撫之成諸生孝事翁姑姑殁奉繼)¶
　　(姑及晚年目盲事之/尤謹守節二十九年)¶
曲靖府¶
　元¶
　雅克特穆爾妻托克托氏(䝉古人其夫任副樞密梁王命/率兵於曲靖以禦明師兵敗於)¶
　　(白石江馳歸氏閉門不納曰爾受梁王厚恩兵敗/不死何以見王乃鴆其二男一女命侍妾曰我死)¶
　　(舉火焚屋勿令辱/我遂飲鴆而死)¶
　明¶
<pb:KR2k0055_WYG_022-30b>¶
　王子臣妻趙氏(南寧人年少守節正統/二年有司奏旌其門)¶
　陳蕃妻任氏(曲靖衞人嘉靖間夫客死他郡氏年甚/少生女甫周嵗訃至朝夕呼號至廢寢)¶
　　(食翁姑令其改嫁氏紿之曰媳既失所天但得葬/夫不敢以子母重累翁姑也數月夫骸至氏縞衣)¶
　　(攜女撫柩悲痛葬於漏澤園遂負女投於瀟湘江/三日方得其屍女猶約於背督學趙維垣聞之達)¶
　　(於臺使乃檄所司售地合葬旌其門曰貞烈/仍建祠於墓立碑於祠復二丁以奉香火)¶
　楊威妻王氏(南寧人適威貧甚出荆布易書勉夫力/學嘉靖乙夘夫舉於鄉旋任楚辰溪令)¶
　　(氏年二十一夫卒於官扶櫬歸葬/一子繼殞苦節自矢事聞旌表)¶
　朱愷妻馬氏(曲靖衞人夫任本衞千戸早卒子茂未/襲亦繼卒遺孫臣尚在襁褓氏曰予喪)¶
<pb:KR2k0055_WYG_022-31a>¶
　　(所天託之於子子今復喪猶幸有孫茍寧死弗顧/朱氏祀其斬乎遂撫臣及長娶同衞陸林女時家)¶
　　(計甚窘朝不給夕里戚憐助臣得襲如祖官未幾/臣復以疾卒或以家貧無依諷奪陸志泣告曰夫)¶
　　(亡恨不速死為祖姑在耳矢志不移紡績供養越/數年氏卒陸苦節彌堅先是嘉靖八年有司表氏)¶
　　(為貞節至是本府月給陸/米五斗表其門曰雙節)¶
　曹撑妻陳氏(南寧人夫卒氏年甚少翁姑逼其再醮/割髪自誓甘貧守節六十五年奉文旌)¶
　　(奬/)¶
　李士升妻周氏(南寧人夫隨父任早卒訃至氏繪己/像於夫之右每日悲泣哀毁而死)¶
　李元靜妻楊氏(南寧人年少夫卒長子蕃華甫九嵗/次子維華甫六嵗家微族弱恐人奪)¶
<pb:KR2k0055_WYG_022-31b>¶
　　(其志停夫柩於堂者十年常服衰絰/朝夕上食教二子習儒業皆為諸生)¶
　張神武妻吕氏(南寧人天啟三年奢酋水藺叛夫陣/亡氏年二十二聞訃躃踊哀毁昏死)¶
　　(者數祖姑力救始甦生女方二嵗苦節自/厲監軍巡按交奏夫忠婦節奉詔旌奬)¶
　林宜春妻伯氏(南寧人年二十九夫卒子得蘭得芷/俱幼父母諷以他適氏以死自誓教)¶
　　(二子讀父書俱成名家法甚嚴子婦雖宴/居不敢有惰容年八十一終里黨重之)¶
　王民瞻妻朱氏(南寧人貢生廷詔女崇禎間翁宗堯/任四川平武令攜其夫同往氏還母)¶
　　(家紡績自給辛苦五年性至孝父母疾刲股以/救流冦將屠城遂與父母弟妹共死燕山壁下)¶
　錢大用妻莊氏(南寧人九江通判器宇女夫任千戸/流冦入滇夫語之曰吾分當守城汝)¶
<pb:KR2k0055_WYG_022-32a>¶
　　(可逺避氏曰寧在城同死耳及城陷/攜幼女投井死夫後亦罵賊被殺)¶
　段尚雲妻周氏(南寧人流冦之亂為賊所執欲汚之/誓死不從奮身投井賊提其髮氏以)¶
　　(爪傷賊手至於流血/賊怒以石擊之而死)¶
　王家冠妻潘氏(霑益人流冦入滇氏年二十七與同/鄉婦俱為冦獲至海家閘氏度不免)¶
　　(奮身投水死越數日屍/立浮水面容色如生)¶
　俞嘉言妻王氏(陸涼衞人夫任本衞指揮使流冦入/滇奉調赴越州防禦氏聞賊至州境)¶
　　(恐被辱遂率妾方氏/及幼女同赴井死)¶
　阮元聲妻杜氏(馬龍人夫以稽勲郎典陜西試卒氏/隨翁居曲靖流㓂陷城氏罵賊而死)¶
<pb:KR2k0055_WYG_022-32b>¶
　皇甫信妻魏氏(羅平人夫任銅梁知縣氏封孺人流/冦陷城夫及子俱被害氏聞而泣曰)¶
　　(夫死於忠子死於孝吾死/於節亦復何恨遂投井死)¶
　馮世傑母李氏(尋甸人嘉靖七年安銓之亂攜二子/一女匿迎恩橋下為賊所獲盡攫其)¶
　　(簪珥褫其衣服氏泣曰婦人行則蔽面夜則擁燭/一旦罹此逆凶生復何為遂投橋下自沈二子亦)¶
　　(相繼投/水死)¶
　李萬年妻李氏(鳯梧所人夫任本所千戸氏于歸年/夫病瘋疾盡賣粧資調治夫卒盡哀)¶
　　(矢志苦守聞安賊臨城/恐身被玷自縊於家)¶
　王愛妻徐氏(木密所人夫及姪王立俱與安銓戰死/氏欲以身殉姑泣止之忍死事姑壽八)¶
<pb:KR2k0055_WYG_022-33a>¶
　　(十九臺使/旌其門)¶
　袁謙妻蘇氏(鳯梧所人夫任本所指揮早卒氏守志/不渝後遇安銓亂為賊所逼以刀引決)¶
　　(賊感而釋之/得保其宗)¶
　張濬妻馮氏(平彝衞人夫為諸生早卒氏/守節終身嘉靖七年旌表)¶
　李文妻戴氏(平彝衞人年十九夫卒遺一女尚幼姑/强欲嫁之乃自縊而死嘉靖間有司旌)¶
　　(其/門)¶
　張武臣妻曹氏(平彝衞人夫任本衞指揮/早卒氏撫二孤誓死苦守)¶
　董祖舒妻李氏(平彝衞人天啟二年霑益土酋叛城/陷時其夫在省考選氏謂家人曰吾)¶
<pb:KR2k0055_WYG_022-33b>¶
　　(輩女流寧死不可受辱遂/與長幼七人闔門自焚死)¶
　繆昌運妻譚氏(平彝衞人年二十二夫卒子以貞甫/三嵗氏守節撫孤值流冦之亂家族)¶
　　(罹難貞年十嵗被虜氏冒死尋之遇賊㫁其右手/死復甦子為冦棄城下冦去母子獲聚辛勤教子)¶
　　(後舉於鄉守節凡/四十八年而終)¶
本朝¶
　浦聨泗妻劉氏(霑益人年二十四夫卒一子二女俱/幼氏哀毁骨立孝事翁姑訓育幼子)¶
　　(苦節三十八年雍正/四年具  題旌表)¶
　吳傑妻吕氏(平彝人夫客死廣南氏矢志守節事姑/盡孝逺涉千里扶夫櫬歸教子峯成名)¶
<pb:KR2k0055_WYG_022-34a>¶
　　(康熙三十七年/具  題旌表)¶
臨安府¶
　元¶
　張友直妻杜氏(通海人杜林之女年十八夫卒誓不/改節教子成立壽八十二終至正間)¶
　　(旌/表)¶
　明¶
　邢奎妻江氏(建水人正統間隨夫戍廣西南丹衞年/二十七夫卒廣人留之不能攜孤五人)¶
　　(負骸歸葬家貧甚苦守教/子後以子幹貴封安人)¶
<pb:KR2k0055_WYG_022-34b>¶
　陸華妻薛氏(建水人夫為臨安土官氏年二/十夫卒守節撫孤景泰間旌表)¶
　高源妻王氏(建水人年二十四夫卒子宏甫/四嵗氏紡績撫養成人以壽終)¶
　趙寧妻王氏(建水人年十九夫卒一女尚幼父母令/其改志誓死不從苦守四十餘年後女)¶
　　(適徐杲亦早寡/勵節如其母焉)¶
　曽麟妻曹氏(建水人年二十六夫卒孝事舅姑/撫育幼子矢志不移成化間旌表)¶
　萬𫝊妻張氏(建水人年二十二夫卒無子誓死不二/紡績以養舅姑終喪後乃痛曰夫殁無)¶
　　(嗣所以不死者為舅姑耳今吾事畢矣遂/自縊於寢室家人救免苦節六十餘年)¶
　曽祥妻賈氏(建水人夫中𢎞治壬子舉人早卒氏守/貞撫孤厯五十年子孫相繼成立奉㫖)¶
<pb:KR2k0055_WYG_022-35a>¶
　　(旌/表)¶
　邢思明妻藍氏(建水人年二十七夫卒無子人勸其/再適氏乃自縊鄰人救之不死壽六)¶
　　(十餘/終)¶
　繆忠妻劉氏(建水人夫早卒力貧守志子昇娶王氏/昇卒亦與姑同苦節當道復其孤養之)¶
　馬敏妻楊氏(建水人年二十八/夫卒撫孤終老)¶
　馬良妻周氏(建水人年二十四夫/卒子喪苦節終身)¶
　張顯妻蔡氏(建水人年二十夫卒子坦甫四嵗同妾/趙氏年十九守節撫孤後坦長娶譚氏)¶
　　(尋卒譚年二十守志如/其姑鄉人稱一門三節)¶
<pb:KR2k0055_WYG_022-35b>¶
　彭景妻金氏(建水人夫病革託以老母幼子/及卒守貞不負夫託鄉里賢之)¶
　何儼妻王氏(建水人夫中正徳壬子舉人氏年二十/五夫卒於京二子俱在襁褓家貧如洗)¶
　　(誓不改節貴族有屬媒覘其意者斥拒之諸姑/以為言即欲求死教二子甚嚴巡按旌其門)¶
　萬昂妻王氏(建水人年二十三夫卒養姑撫子至親/罕見其面有老媪誘言以探其意氏引)¶
　　(刀㫁指其/節凜然)¶
　李松妻歐陽氏(建水人年二十七夫卒遺孤僅三嵗/家貧取給紡績撫育成人壽六十四)¶
　　(終/)¶
　王璠妻趙氏(建水人夫早卒氏年甚/少哀毁幾絶苦節以老)¶
<pb:KR2k0055_WYG_022-36a>¶
　孫孟麒聘妻胡氏(建水人許聘未嫁夫遘危疾女年/十二私割股煎湯告於母使療之)¶
　　(數日夫卒即欲自盡賴母救得免竟歸夫/家守志五十餘年院道奬勵月給以廪)¶
　張實妻李氏(建水人年二十二夫卒子甫二嵗遺/腹復生子氏撫二孤守節厯四十年)¶
　葉翠妻楊氏(建水人年二十四夫卒欲自盡家人防/之得不死朝夕哀號嬰病託孤於兄而)¶
　　(卒/)¶
　劉錕妻朱氏(建水人年二十七夫卒無子力/貧守節紡績自養壽九十一終)¶
　朱湧妻梁氏(建水人年二十夫/卒無子苦節終身)¶
　邢思義妻高氏(建水人年二十六夫卒無子悲號幾/絶與一老婢紡績自給壽八十終)¶
<pb:KR2k0055_WYG_022-36b>¶
　吳浩妻沈氏(建水人年二十四夫卒子/在襁褓守節撫之成立)¶
　李櫄妻高氏(建水人夫病革時以子女皆幼囑其鞠/育氏許諾及卒守貞撫孤成立婚娶)¶
　胡鋭妻葉氏(建水人年二十三夫卒/養姑育子終無異志)¶
　曹鼐妻葉氏(建水人夫卒欲即死不得截耳置棺中/聞者悚然家貧善事姑撫弱女冰蘖之)¶
　　(操聞於當道/累加奬恤)¶
　毛鶴妻黄氏(建水人夫卒號痛幾絶獨居一/室足不越閫限守節五十餘年)¶
　余洪妻徐氏(建水人夫任訓導卒於官氏芳年扶/櫬歸葬苦節撫孤親鄰罕見其面)¶
　華玉妻普氏(建水人夫任指揮卒於兵事貲/裝殆盡氏守貧育孤以壽終)¶
<pb:KR2k0055_WYG_022-37a>¶
　趙士貴妻李氏(建水人夫卒家貧紡績育/孤為郡諸生鄉人嘉之)¶
　蔡仁妻吳氏(建水人夫卒氏年少無子人勸/之嫁剪髮誓死善養舅姑以終)¶
　任官妻李氏(建水人年二十餘夫卒守節課子每聞/旌表輒不肯與謂為婦人分内事壽八)¶
　　(十/終)¶
　伍應祖妻劉氏(建水人年二十二夫卒子幼甘/貧事姑撫子成立督學旌其門)¶
　楊文光妻馮氏(建水人夫為郡諸生氏年十七夫卒/無子剪髮入棺以死自誓或以舅姑)¶
　　(為言乃紡績以養及殁喪葬如/禮守節凡四十年奉㫖旌表)¶
　李完妻曽氏(臨安衞人夫任本衞指揮早卒氏以死/自誓撫孤子仁成立仁卒撫孫中珍中)¶
<pb:KR2k0055_WYG_022-37b>¶
　　(珍卒又撫曽孫五十餘年齋蔬自守嘉靖二十五/年旌表其門子婦樊氏孫婦趙氏皆孀居守志人)¶
　　(稱世/節云)¶
　譚敷惠妻李氏(建水人年二十餘夫卒甘貧養姑守/志不二厯五十餘年學使旌其門)¶
　張國相妻陳氏　張國卿妻王氏(俱建水人事未詳/郡守奬以一門雙)¶
　　(節/)¶
　曹氏女(建水人曲江生員曹某女已字良家有武/弁養馬曲江强欲聘之女不從夜自縊死)¶
　劉世皥妻李氏(建水人崇禎四年普酋之亂度不能/免同媳曹氏孫女惠姐科姐啟姐闔)¶
　　(門死節巡按/題請旌表)¶
<pb:KR2k0055_WYG_022-38a>¶
　沙鎔金女(建水人年十七未適人普酋之亂人民盡/移城内獨女不肯出門託言腹痛卧牀父)¶
　　(母不能强隨/投染布缸死)¶
　夷女六姐(建水人以拒暴客死崇禎十一年/院司旌表節烈立碑於西城道左)¶
　紅衣女(姓氏失𫝊建水人流冦陷城同女奴避亂木/堆中為賊卒王福所獲女紿賊尋藏金見一)¶
　　(井即投入女奴亦從之賊驚去亂/定後此賊竄籍建水嘗與人言之)¶
　蘇秉鈞妻陳氏(石屏人年十九夫卒子甫/嵗餘教之成立始終一志)¶
　李瓊妻蘇氏(石屏人夫卒氏年尚少/苦節訓子鄉人稱之)¶
　楊雲鸞女(石屏人見父乏嗣誓不字人父病割股以/救年六十八終鄉里罕見其面州人呼為)¶
<pb:KR2k0055_WYG_022-38b>¶
　　(孝貞女奉/㫖旌表)¶
　王家相妻楊氏(石屏人年二十七夫卒矢志事姑教/子䕫龍登進士萬厯二十二年旌表)¶
　楊鼎妻何氏(石屏人年二十五夫卒躬操機杼事孀/姑吳氏形影相弔吳年八十三氏年五)¶
　　(十九一門雙/節詔旌其門)¶
　楊忠國妻王氏(石屏人夫中萬厯癸夘舉人氏年二/十八隨夫赴京謁選夫病割股救之)¶
　　(不起萬里持喪歸葬事/聞旌表壽九十七終)¶
　王佐女(石屏人年甫十二為賊所劫欲汚之女紿/賊入室中室有井即投入死賊咋舌而去)¶
　李茂妻周氏(阿迷人年二十八夫卒子女各二/紡績撫育底於成立苦節特著)¶
<pb:KR2k0055_WYG_022-39a>¶
　王勛妻趙氏(阿迷人年二十夫卒撫孤子就學後/子婦皆卒再撫遺孫成立人以為難)¶
　楊本妻范氏(阿迷人年十五夫卒無子父母不能奪/其志守節六十餘年嘉靖間監司表其)¶
　　(門/)¶
　段文斐妻王氏(阿迷人夫卒氏年/少撫孤貞操特著)¶
　楊愫妻萬氏(阿迷人年十六夫溺水死氏聞訃自縊/其母救免遂自誓守節天啟間院道奬)¶
　　(勵/)¶
　楊懋學妻湯氏(阿迷人年二十夫卒遺腹生子延嗣/氏撫之成名孝事舅姑崇禎十一年)¶
　　(建坊/旌表)¶
<pb:KR2k0055_WYG_022-39b>¶
　張暐妻李氏(寧州人年十九夫卒誓死不二/苦節事姑𢎞治五年建祠旌表)¶
　楊誥妻尹氏(寧州人夫為諸生氏年十九夫卒無子/守節不渝壽八十終正徳十六年建坊)¶
　　(旌/表)¶
　祁㑹妻張氏(寧州人年二十一夫卒舅姑欲奪其志/氏㫁髮自誓終始不渝壽七十六終嘉)¶
　　(靖八年/旌表)¶
　孫應鵬妻戴氏(寧州人年十八夫卒事姑/甚孝以節壽終事聞旌表)¶
　王紳妻張氏(寧州人年二十四夫卒撫育三子/成名壽八十餘終崇禎五年旌表)¶
　王世昌妻董氏(寧州人夫中崇禎癸酉舉人任泌陽/知縣死流賊之難氏聞訃欲自縊因)¶
<pb:KR2k0055_WYG_022-40a>¶
　　(有子女甘貧勵節教/子成立壽七十七終)¶
　喬玥妻許氏(通海人年二十一夫卒守節自/誓教子成名宣徳元年旌表)¶
　楊以榮妻沈氏(通海人年十九夫卒遺腹五月利其/産者謀令改嫁氏抱兒向靈號慟乃)¶
　　(自縊鄰婦救免守節四/十五年𢎞治三年旌表)¶
　喬楫妻曽氏(通海人夫卒子甫二嵗剪髮毁容誓死/不二善事祖姑守節厯五十餘年事聞)¶
　　(旌/表)¶
　東欽妻盧氏(河南光山人翁任御史以事謫戍通海/衞未至卒有司迫其夫行氏偕至通海)¶
　　(未幾夫征和泥殁於陣氏日夜號痛勵志自守有/張姓欲求聘氏不從自縊於室救之復甦張乃謀)¶
<pb:KR2k0055_WYG_022-40b>¶
　　(於其夫之妹紿之從已逺避海外氏佯許之至海/畔投水死迄今死處水清如練者數尺嘉靖二十)¶
　　(三年/旌表)¶
　孫汝材妻段氏(通海人年十七夫卒家貧無子有勢/家謀娶之以死自誓守志終身嘉靖)¶
　　(二十八/年旌表)¶
　趙華妻孫氏(通海人夫卒撫孤廷相及長娶張氏年/二十廷相亦卒張撫其遺腹子守志如)¶
　　(姑人稱雙節萬/厯四十年旌表)¶
　台生妻黄氏(通海人年二十夫卒甘貧守節養孀姑/撫幼子宗族欲奪其志不從天啓五年)¶
　　(旌/表)¶
<pb:KR2k0055_WYG_022-41a>¶
　劉經妻張氏(通海人夫患疫龥天代死夫卒依孀母/陳氏閉門紡績有求聘者輒抱遺孤痛)¶
　　(哭矢志不從天/啓六年旌表)¶
　郝孟陽妻孫氏(通海人年二十三夫卒悲號欲殞以/有三月幼子誓死守節事聞旌表)¶
　趙來憲妻李氏(通海人年十九夫卒遺腹生子民保/氏㫁頂髮誓死守節年七十餘鬢髮)¶
　　(俱白獨所剪處黒/如少時事聞旌表)¶
　闞登庸妻台氏(通海人年二十二夫卒遺孤甫半嵗/有富豪欲奪其志氏齧指自誓百結)¶
　　(其衣教子成/立事聞旌表)¶
　楊藩妻劉氏(河西人年十八夫卒無子/守節而終嘉靖間旌表)¶
<pb:KR2k0055_WYG_022-41b>¶
　王維新妻杜氏(河西人年十九夫卒守節/厯四十年萬厯十年旌表)¶
　葛阜妻夏氏(河西人夫為諸生氏年二十/五夫卒守節厯五十餘年)¶
　耿應東妻王氏(河西人年二十一夫卒守/節六十餘年事聞旌表)¶
　黄氏女(河西人未字遇賊於河邊賊逼之躍入河死/督學大書完名全節四字於死所石壁崇禎)¶
　　(十六年/旌表)¶
　張志聘妻耿氏(河西人許聘未嫁夫卒氏矢志守節/歸事舅姑克盡孝道壽七十餘終奉)¶
　　(㫖旌/表)¶
　禄萬鍾妻薛氏(㠄峩人貞節守義/景泰間旌表其門)¶
<pb:KR2k0055_WYG_022-42a>¶
　余必明妻楊氏(㠄峩人年二十三夫卒子甫一嵗家/貧姑老紡績以養姑殁殯葬如禮子)¶
　　(文允長娶畢氏年二十二允亦卒有議婚者畢/以死自誓守節如姑天啓間旌其門曰雙節)¶
　杜存愛妻王氏(㠄峩人崇禎十一年土賊入境被執/至石山嘴氏奮身投巖頭面皆破痛)¶
　　(罵不已賊大怒分裂/其屍學使旌其門)¶
　趙署妻張氏(䝉自人守節八十二年撫育/孤孫年至百嵗以節壽聞)¶
　萬鑟妻王氏(蒙自人年二十夫卒父母迎之歸欲奪/其志毁面不從撫育二子後俱死復育)¶
　　(其孫及其曽孫以禮自持老而彌篤/三尺之童罕見其面兩為當事所奬)¶
　段繼母江氏(䝉自人夫早卒育其孤繼苦節不渝為/繼聘萬氏未娶繼忽盲萬氏父母欲令)¶
<pb:KR2k0055_WYG_022-42b>¶
　　(改適萬不從卒歸段門事夫/甚謹繼卒從姑守節而終)¶
　楊日華妻向氏(蒙自人夫早卒時有王重儀者挾兵/勢欲娶之氏不從舅姑懼禍乃歸之)¶
　　(母家卒為所迫屆期/來迎沐浴自縊死)¶
　李秀實妻談氏(䝉自人年二十五夫卒於軍氏扶櫬/歸葬矢志守節奉姑教子終始不渝)¶
　　(當道/旌之)¶
　張廷祚妻李氏(䝉自人嘉靖三十六年土賊逼城夫/兄廷佩與賊戰死夫赴兄難亦死氏)¶
　　(年尚少或勸其改節氏矢志不移苦節撫孤年九/十餘萬厯間奉㫖建坊書死義張廷祚妻李氏貞)¶
　　(節之門勅有所天率同胞以死難揮戈生氣猶/存求原裒遺骨而立孤崩城餘烈可想之語)¶
<pb:KR2k0055_WYG_022-43a>¶
　胡啓愚聘妻樊氏(新安所人千戸惟卿女夫為諸生/家貧弗克娶祖母欲奪而嫁之女)¶
　　(聞泣曰從一而終婦之道也聘即大義定矣胡可/更耶乃自縊家人解其屍惟抱胡生原聘物時年)¶
　　(二十一隆慶三/年巡按旌其門)¶
　杜雲漢妻吳氏(蒙自人年二十一夫卒安貧守節/壽八十五終萬厯二十年旌表)¶
本朝¶
　鄒岱妻謝氏(建水人夫因慟母嘔血病甚氏年二十/兩次割股救之不起堅欲身殉人勸以)¶
　　(翁老孤幼遂毁容茹素事翁訓子孝/慈並著康熙四十七年具  題旌表)¶
　萬璚妻邵氏(建水人夫為諸生遭父喪嘔血死氏年/少哀痛不欲生以姑老子幼甘貧養姑)¶
<pb:KR2k0055_WYG_022-43b>¶
　　(教子成名康熙四十/九年具  題旌表)¶
　王璽妻張氏(建水人夫為諸生年二十夫卒堅志撫/遺腹子成人雍正元年具  題旌表)¶
　許爾成妻李氏(石屏人夫為諸生早卒三子皆幼氏/苦志教育次第成名康熙三十年具)¶
　(題旌/  表)¶
　楊蘭芳妻湯氏(石屛人年二十一夫卒孝事舅姑教/子成立守節終身康熙四十八年具)¶
　(題旌/  表)¶
　顧王紀妻劉氏(寧州人年二十四夫亡截髮自誓勤/苦操持教子錫瓚為諸生守節四十)¶
　　(三年雍正十三/年具  題旌表)¶
<pb:KR2k0055_WYG_022-44a>¶
　陳堯妻官氏(通海人年十六嫁甫七日而姑殁氏哀/毁逾禮後夫又卒遂勵志守節四十年)¶
　　(雖至戚罕見其面事繼姑克盡婦道教二/子涵浩皆舉於鄉雍正元年具  題旌表)¶
　李修妻譚氏(䝉自人康熙四年土酋李世藩叛夫被/害氏年二十一攜兩幼孤逺遁艱難萬)¶
　　(狀後二子又卒媳熊氏官氏俱矢死靡他/一門三節康熙四十八年具  題旌表)¶
　李金聲繼妻熊氏(蒙自人貢生熊軾女年二十五夫/卒子渭飛士璁俱幼氏欲以身殉)¶
　　(前子璋救之不死善事孀/姑撫育諸子守節三十年)¶
　李玉聲妻官氏(䝉自人年二十六夫卒子士珩士瑛/俱幼矢志守貞衰姑以喪子悲甚氏)¶
　　(同其姒熊氏朝夕承顔曲為解慰辛勤紡績課子/成名守節三十年  以上二人俱雍正二年具)¶
<pb:KR2k0055_WYG_022-44b>¶
　(題旌/  表)¶
　　續編¶
　余天培妻曹氏(建水人年二十三夫遊學卒於外訃/至氏慟絶俟櫬歸葬畢遂自縊以殉)¶
　鍾仁妻師氏(建水人年二十夫卒子甫嵗餘氏矢死/靡他耕織度日養葬衰翁夫卒時藁葬)¶
　　(荒野竭力為夫更卜/塋域以禮改葬焉)¶
　陳王明妻趙氏(建水人年二十夫卒子幼氏甘貧守/節織絍以養翁姑每夜深猶聞機杼)¶
　　(聲/)¶
　曹希彬妻劉氏(建水人年二十八夫卒堅貞矢/志勤儉持家課子秉直為諸生)¶
<pb:KR2k0055_WYG_022-45a>¶
　張孔聲妻楊氏(河西人年二十八夫卒子幼忍死以/奉翁姑撫子成立壽七十六而終)¶
　張世儒妻張氏(河西人年二十九夫卒守節事繼姑/極其誠敬姑失明氏每夕焚香為姑)¶
　　(祈禱未幾姑目復明/人皆謂誠孝所感)¶
澂江府¶
　元¶
　三姑(姓氏失𫝊新興人兩嫂一姑為元兵所虜行至/團山不肯前皆被殺碧血流處湧出清泉州人)¶
　　(甃石為井建廟其/上至今禋祀不絶)¶
　明¶
<pb:KR2k0055_WYG_022-45b>¶
　王安壽妻李氏(河陽人正統初夫應貢卒業成均任/養利州州同前後十餘年氏居家孝)¶
　　(事舅姑後夫卒於官氏以無子守/節葬祭翁姑如禮壽八十四終)¶
　李全妻張氏(河陽人年二十夫卒遺腹生子亦卒/厯五十餘年守節不渝𢎞治間旌表)¶
　李君霑聘妻張氏(河陽人許聘未嫁而夫卒有姚琰/者復聘之氏潛往夫墳自縊獲救)¶
　　(誓死不嫁𢎞治/間學使旌表)¶
　李愈祥妻黄氏(河陽人年二十夫卒撫二子/以節終𢎞治間學使旌奬)¶
　杜誼妻楊氏(河陽人年二十夫卒子祥雲甫一月撫/育成名壽八十七終正徳間巡按旌表)¶
　楊永延妻董氏(河陽人年二十九夫卒堅貞自誓/撫子女成立嘉靖二十五年旌表)¶
<pb:KR2k0055_WYG_022-46a>¶
　江淮妻方氏(河陽人年二十二夫卒守節不移/撫育二孤嘉靖二十六年旌表)¶
　楊涇聘妻秦氏(河陽人許聘未嫁而夫卒父亦隨亡/女誓死事母終身不字有求婚者甚)¶
　　(力女引繩欲自縊後無敢/言者嘉靖間院道旌奬)¶
　李宣妻陶氏(河陽人年二十八夫卒事姑撫/子年逾八十嘉靖間撫按旌奬)¶
　陳必安妻王氏(河陽人年十八夫卒子天輔幼守/節教子成諸生嘉靖間巡道旌奬)¶
　潘雲龍妻張氏(河陽人年二十六夫以貢赴京卒於/道氏守志不移撫育遺孤以至成立)¶
　　(嘉靖間院/道旌奬)¶
　徐麟妻王氏(河陽人夫卒氏年少守貞教/子成立隆慶間巡道旌奬)¶
<pb:KR2k0055_WYG_022-46b>¶
　速大用妻陳氏(河陽人年二十四夫卒守節撫孤/厯四十餘年隆慶間巡道旌表)¶
　王守業聘妻袁氏(河陽人許聘未嫁夫出逺遊不知/死所有求婚者女不從嫂强之女)¶
　　(自投於河母奔救免遂閉門不見其/嫂茹蔬紡績志操彌堅萬厯間旌表)¶
　李春暉妻吳氏(河陽人年二十夫卒矢志守節/孝事孀姑萬厯間巡按旌其門)¶
　李向陽聘妻施氏(河陽人許聘未嫁夫從親宦遊卒/於外父母再擇配女誓死不從竟)¶
　　(以處子終/事聞旌表)¶
　劉開熙妻師氏(河陽人年二十四值流冦之亂與夫/攜幼子避難其夫驚散氏為賊所執)¶
　　(脅以威堅不受/辱母子俱被害)¶
<pb:KR2k0055_WYG_022-47a>¶
　王士奇聘妻陳氏(江川人許聘未嫁而夫卒守貞/不字成化二十年建坊旌表)¶
　韓宗長妻張氏(江川人年二十夫卒事舅姑撫幼子/壽九十終嘉靖二十年院道旌表)¶
　陳俊妻顧氏(江川人年十九夫卒/撫孤守節壽九十終)¶
　賀璽妻程氏(江川人年少夫卒/守節厯三十餘年)¶
　朱震春妻張氏(江川人年少夫卒守節/養姑訓子厯五十餘年)¶
　陳幼學妻業氏(江川人出適甫嵗餘夫卒遺姙三月/誓死守節生子薦允撫之成立其小)¶
　　(姑陳氏未嫁夫亦卒誓曰我未歸而夫亡命也吾/不忍再適以玷先人遂終身守節焉萬厯間俱奉)¶
　　(㫖建坊/旌表)¶
<pb:KR2k0055_WYG_022-47b>¶
　羅存徳聘妻張氏(江川人許聘未嫁而夫卒誓死守/節終身不字壽九十三終事聞旌)¶
　　(表/)¶
　謝君用妻王氏(江南淮安人洪武二十三年從夫戍/新興州其子仁并姪禮義過采石遇)¶
　　(盜度不能兩全乃棄其子攜二姪來新興夫卒氏/守節四十餘年撫姪成立知州陳恕重其節白當)¶
　　(道旌/之)¶
　張某妻楊氏(新興人夫名失𫝊氏年二十三夫卒守/志養姑節孝雙全嘉靖間建坊旌表)¶
　王良富聘妻張氏(新興人年十四許聘未嫁而夫卒/女聞訃哀號求弔不得遂自縊聞)¶
　　(於官令合葬時天啓六年也/墓産連理樹樵者刈之復生)¶
<pb:KR2k0055_WYG_022-48a>¶
　周士彦妻白氏(新興人年二十七夫卒家貧無子人/曰無子何依氏泣曰夫婦之義豈以)¶
　　(子之有無異哉獨居守/節族人憐之立嗣承祧)¶
　徐石麟妾楊氏(路南人年十六歸徐徐卒妻嫁氏撫/其孤矢志不渝孤又亡復撫其孫成)¶
　　(人年八/十餘終)¶
本朝¶
　吳士徽妻陳氏(河陽人年二十夫卒紡績撫孤誓死/不渝守節四十二年康熙三十年具)¶
　(題旌/  表)¶
　徐禧麒妻趙氏(路南人年二十二夫卒氏堅志守節/課子致逺為諸生孫之楷舉於鄉康)¶
<pb:KR2k0055_WYG_022-48b>¶
　　(熙三十四年/具  題旌表)¶
　速世勲聘妻陳氏(新興人許聘未嫁而夫卒氏聞訃/閉門自縊父排戸救之得不死自)¶
　　(是朝夕哀號剪髮明志卒歸夫家孝事翁姑備/執婦道守節五十一年雍正元年具  題旌表)¶
　李居謙妻奚氏(河陽人年二十二夫卒子尚在襁褓/氏矢志守節三十年訓子璋舉於鄉)¶
　(題雍正三年具/  旌表)¶
　譚陳堯妻官氏(路南人夫少孤伯父母撫養成立氏/年二十八夫卒子未週嵗氏欲自盡)¶
　　(伯母止之終身敬事夫之伯父母如翁姑撤簪/珥不御未嘗笑見齒雖至親姻戚不踰閫與言)¶
　趙元彦妻李氏(路南人年二十四夫亡紡績養姑足/不踰閾遺腹生子教之成立守節厯)¶
<pb:KR2k0055_WYG_022-49a>¶
　　(三十四年具以上二人雍/正十三年    題旌表)¶
　　續編¶
　常文樸妻聶氏(新興人年二十七夫卒無子屢以死/殉親黨救止之勵志守節撫姪以繼)¶
　　(夫後孝事舅姑持身/以禮苦節三十八年)¶
　莊高取妻郭氏(新興人年二十四夫卒敝衣糲食竭/力甘㫖以養翁姑姑疾藥必親嘗而)¶
　　(後進撫二子/皆為諸生)¶
　段揚祖妻周氏(新興人夫卒氏少年守節事祖姑及/姑養葬盡禮夫卒時有弟尚幼令同)¶
　　(二子就外傅夜則篝燈佐/讀後皆為諸生鄉里賢之)¶
<pb:KR2k0055_WYG_022-49b>¶
　羅奇翠妻戴氏(新興人年二十六夫卒遺孤三人家/窘甚脱簪珥以養翁姑及殁殯葬成)¶
　　(禮教子瑄為諸生族黨喪無/措者常出女工所得助之)¶
　莫高妻王氏(新興人年二十八夫卒家貧甚紡績以/養孀姑課子弗輟後為諸生姑之母乏)¶
　　(嗣亦迎養之及殁葬/之盡禮人以為難)¶
　鄭文灼妻段氏(新興人年二十七夫卒欲自盡夫兄/止之曰吾無子幸吾弟有一綫之脈)¶
　　(賴汝存之乃止晝夜紡績苦無油常炷香以取光/教子甚嚴終身未嘗入寺廟後夫兄及姒殁喪葬)¶
　　(盡禮族/黨稱之)¶
　李世發妻徐氏(新興人夫卒氏少年守節時姑殁翁/年逾八十竭力奉事得其歡心撫孤)¶
<pb:KR2k0055_WYG_022-50a>¶
　　(成立壽/七十終)¶
武定府¶
　明¶
　張節聘妻李氏(和曲人年十八許聘未嫁而夫卒誓/不更字嘉靖七年鳯酋之亂途遇一)¶
　　(男子執其手即以刀自㫁之/而死今東郭外有旌節碑記)¶
　李含英女(名五娘和曲人志在養母不/適人鳯酋之亂刎頸盡節)¶
　成乃貞妻李氏(和曲人鳯酋之亂為賊所執/撞地而死州守為之立墓)¶
　何天相妻高氏(和曲人萬厯三十五年阿克之亂城/破夫令同走避難氏知無所避乃曰)¶
<pb:KR2k0055_WYG_022-50b>¶
　　(今日之事有死而已先投八嵗女於/井次及幼女繼以身見者無不痛之)¶
　夏某妻趙氏(和曲人夫名失𫝊阿/克之亂城陷自縊死)¶
　張韜妻俞氏(和曲人年二十夫卒守/節養姑四十年如一日)¶
　楊春霽妻辛氏(和曲人性貞靜通經史年二十一夫/卒堅志守節集古今烈女事作小囊)¶
　　(佩之壽八十五有疾卻藥不進曰六十四/年清白可隨夫子遊地下矣含笑而卒)¶
　居之敬妻趙氏(元謀人崇禎末吾賊/之叛城陷投井死)¶
　魏守恭妻胡氏(禄勸人夫為千戸逺出萬厯三十五/年阿克之亂氏聞城陷率二子望闕)¶
　　(叩首遂/自縊死)¶
<pb:KR2k0055_WYG_022-51a>¶
本朝¶
　陳璿妻李氏(和曲人年二十七夫卒子甫二嵗氏堅/志苦節事翁姑以孝聞後子亦病卒又)¶
　　(育諸孫成立守節六十二/年雍正九年具  題旌表)¶
　錢溶妻何氏(和曲人年二十八夫亡堅志不渝奉姑/孝謹教子啟賢成立守節厯二十九年)¶
　楊又清妻何氏(元謀人年二十八夫卒氏血淚交流/目遂失明堅志苦守厯五十年撫四)¶
　　(子成名雍正九/年具  題旌表)¶
廣西府¶
　明¶
<pb:KR2k0055_WYG_022-51b>¶
　趙理妻張氏(郡人年二十五夫卒遺三子俱幼守/節五十餘年萬厯元年巡撫旌之)¶
　郭尚賢妻趙氏(郡人初父母已許婚尋欲改盟更許/豪家氏恥背盟自縊得救竟如其志)¶
　　(適郭善事舅姑姑病劇兩割股療之萬厯二/十一年撫按旌之至今名其里曰賢孝街)¶
　趙信妻楊氏(郡人年二十七夫卒/力貧守節有司旌之)¶
　暨希妻周氏(郡人年二十二夫役臨安隨知府朝覲/卒於道遺一子大器氏聞訃死而復甦)¶
　　(紡績撫孤境遇不堪志節愈勵有大姓屢欲奪之/竟不能移及大器應貢仕陳留隨任就養年五十)¶
　　(六終大器以謁選/尋父柩歸合葬云)¶
　羅賢英妻楊氏(郡人流冦至同村民避難石洞中夫/出為賊所執翁繼出又被執逼令負)¶
<pb:KR2k0055_WYG_022-52a>¶
　　(所掠物拷聲聞洞中氏聞之急出語賊求代翁負/賊喜得少婦遂釋其翁氏隨賊至環翠橋投河而)¶
　　(死/)¶
　趙覺妻召氏(郡人夫卒欲以身殉慮親戚見阻居喪/若無戚容衆異之及將葬夜傍夫柩自)¶
　　(經死衆始驚歎/遂同穴葬焉)¶
　楊大謨妻段氏(彌勒人夫為黒舊哨戍卒萬厯三十/二年㓂至奮勇殺賊死於陣氏撫其)¶
　　(孤以節自持翁姑欲奪其/志遂自縊天啓元年旌表)¶
元江府¶
　明¶
<pb:KR2k0055_WYG_022-52b>¶
　王諍妻黄氏(郡人早嵗夫卒訓遺孤以儒業厯/四十餘年萬厯十年督學旌其門)¶
　楊徳先妻馬氏(郡人夫卒氏年少矢/志守節壽八十終)¶
　何源清妻李氏(郡人年十八夫卒痛毁欲絶/父母翁姑曲慰之竟飲毒死)¶
　何源深妻曽氏(郡人年十六夫/卒守節終身)¶
　馬宗範妻白氏(郡人年十六夫卒/守節五十餘年)¶
　李儒妻楊氏(郡人年二十三夫卒剪髮毁容願以死/殉其姑寛慰之乃拮据襄事修婦職刲)¶
　　(股以痊姑病撫遺腹子希聖/為嵗貢生守節三十七年)¶
　楊氏女(名曩察郡人母孀居無子女堅志養母誓不/適人勢家欲强娶之以死拒獲免壽八十終)¶
<pb:KR2k0055_WYG_022-53a>¶
本朝¶
　王徳逺妻張氏(新平人夫為新㠄營兵撥入普威營/挈氏偕往鎮沅夷叛夫死於陣氏抱)¶
　　(孤兒投火死雍正/五年具  題旌表)¶
　丁珏妾吳氏(貫未詳夫原任揚武壩巡檢氏隨任雍/正十年猓賊叛夫被圍不屈死氏為賊)¶
　　(所虜義不受汚遂被殺事表聞/優卹入節孝祠仍建坊旌)¶
　　續編¶
　艾張顯妻楊氏　子艾瓊珍妻艾氏　孫艾馨妻陶¶
　　氏　孫女老妹(郡人雍正十年同避猓逆於甘棠/箐楊氏聞夫被害夜回村與媳艾)¶
<pb:KR2k0055_WYG_022-53b>¶
　　(氏等同/時自縊)¶
　艾國用妻陶氏　艾國梁妻林氏(郡人雍正十年避/猓賊於箐見其夫)¶
　　(俱被害妯娌二/人回村自縊死)¶
　艾承顯妻曽氏　子艾瓊居妻朱氏(郡人雍正十年/遭猓變避於腊)¶
　　(冬村旁岩内賊勢漸/逼姑媳同時自縊)¶
　艾奇名女月止　四妹(郡人俱未字雍正十年逆夷/肆掠二女見父兄逃散同自)¶
　　(縊/死)¶
　陳萬言妻車氏　子陳璠妻鄧氏　孫女玉花(郡人/雍正)¶
<pb:KR2k0055_WYG_022-54a>¶
　　(十年猓變鄧氏見夫被殺先將三嵗女玉/花縊死繼隨姑車氏自縊於打連村箐内)¶
　姚春先母何氏　妻艾氏(郡人雍正十年猓變何氏/見夫被殺遂自縊艾氏見)¶
　　(姑死亦/自縊)¶
　李從龍母馬氏　馬氏女二妹　三妹(郡人氏孀居/守志撫孤已)¶
　　(成立雍正十一年猓變見子被擒遂自縊時女二/妹年十五三妹年十三見母死兄擒亦同時自縊)¶
　　(死/)¶
　丁一鵬姪女丁妹(郡人幼失父母育於堂叔家年十/六未字雍正十一年猓變全家逃)¶
　　(散伶仃一/女投崖死)¶
<pb:KR2k0055_WYG_022-54b>¶
　楊守恕妻袁氏(新平人年三十四雍正十年遭猓變/夫妻子母六口俱為賊執賊將殺其)¶
　　(夫氏跪求身代及夫被害恐受辱伺間置/未滿十齡楊如岡等四幼子投繯以殉)¶
　舒鳯翮女馮妹(新平人年甫十五遭猓逆之變/目擊父兄被難奮身投水死)¶
　舒鵬翮女金玉(父為明經殁後母喻氏挈之依其叔/鳯翮年十六遭猓變繼馮妹投繯死)¶
開化府¶
本朝¶
　王大周妻李氏(郡人年二十五夫卒矢志守節撫/孤成立雍正三年具  題旌表)¶
鎮沅府¶
<pb:KR2k0055_WYG_022-55a>¶
　明¶
　罕氏(威逺人土知州刀遜妻/事未詳明嘉靖間旌表)¶
東川府¶
本朝¶
　禄永明妾禄氏(郡人二子應龍應鳯先後襲土知府/皆為安氏謀殺衆議承襲不決氏遂)¶
　　(繳印請改設流官康熙三十七年奉表㫖給/贍養終身雍正七年具  題贈恭人  其墓)¶
昭通府¶
本朝¶
<pb:KR2k0055_WYG_022-55b>¶
　劉崑妻張氏(四川人夫任烏䝉遊擊氏隨任雍正八/年八月禄賊叛其夫力戰死氏聞即抽)¶
　　(刃顧兩女易璋可璋曰我為命婦汝為宦女義不/可辱於賊揮淚而自刃之謂妾吳氏曰汝尚可無)¶
　　(死當撫孤以存劉氏吳泣曰願同死子不能顧也/亦自殺氏遂自刎死越八十日賊平始獲屍容顔)¶
　　(如/生)¶
　楊天瑎妻聞氏(夫任烏䝉守備禄賊叛拒賊於阿堡/戸力戰死氏聞先令二女自縊隨亦)¶
　　(自/刎)¶
　陳國政妻李氏(夫任烏蒙千總禄賊圍/城氏同二女俱自縊)¶
　陳天錫妻張氏(夫任烏䝉司獄禄賊之叛氏與夫同/死難  以上四人及劉崑女妾吳氏)¶
<pb:KR2k0055_WYG_022-56a>¶
　　(事孝聞贈恤有差俱入/節  祠仍建坊旌表)¶
　隴慶侯母禄氏(烏䝉土府禄天倫次女雍正五年慶/侯襲鎮雄土府以匿奸革職改土設)¶
　　(流夷衆欲搆亂禄氏諭之曰我祖宗千百年來以/忠誠著績今日之事宜安氣運不可妄動衆始解)¶
　　(散及八年烏䝉賊叛煽誘鎮雄諸夷禄氏復飛馳/各寨申諭大義情詞激切至欲自殺衆咸感悟氏)¶
　　(身率屬夷環守州署協濟軍糧城賴以全總督鄂/爾泰建坊旌之曰閨壼忠臣  題請封安人給官)¶
　　(田二十畝/以奉祀事)¶
大理府¶
　漢¶
<pb:KR2k0055_WYG_022-56b>¶
　曼阿娜妻(名阿南楪榆人元封間其夫為漢裨將郭/世忠所殺欲妻之南曰能從我三事乎一)¶
　　(作幕次祭故夫一焚故夫衣易君新衣一令國人/徧知禮嫁郭皆如其言於六月二十五日聚國人)¶
　　(張松幕置火其下阿南俟火熾乃焚夫衣遂躍身/入火國人哀之後每嵗是日燃炬相𫝊為弔阿南)¶
　　(又名星/回節)¶
　唐¶
　鄧睒詔妻(名慈善鄧川瞼人開元間南詔欲併六詔/為一因星回節召五詔宴㑹松明樓慈善)¶
　　(止夫勿行不聽乃以鐵釧約其臂而别及至南詔/火其樓各詔妻尋夫骸不能識獨慈善認釧得夫)¶
　　(骸以歸南詔異其慧以幣聘之善以夫未葬為辭/乃歸治葬事竣堅閉其城南詔發兵圍之三月食)¶
<pb:KR2k0055_WYG_022-57a>¶
　　(盡盛服端坐竟以餓死/南詔悔旌其城曰徳源)¶
　元¶
　段功女(名羌娜一名僧娜大理人至正間其父為梁/王所害娜志在復讎後將歸阿黎氏出繡旗)¶
　　(示弟寶曰自我省事之日即聞父寃欲復讎於梁/王専待汝長成繡此旗今七年矣我歸借兵夫家)¶
　　(汝亦提父兵來㑹此/旗為符咏詩而別)¶
　明¶
　楊和妻施氏　楊璘妻趙氏　楊謙妻張氏(皆太和/人夫亡)¶
　　(守節有司奏聞成化二十二年詔旌其門曰/二孝三節楊一清周洪謨各為序記以表之)¶
<pb:KR2k0055_WYG_022-57b>¶
　何偉妻趙氏(太和人夫以母病覔藥溺水/死氏大慟亦死之詔旌其門)¶
　楊汝為妻陽氏(太和人年少夫卒撫幼子柟以女紅/自給家人罕見其面柟登進士嘉靖)¶
　　(間旌/表)¶
　張守綸妻陳氏(太和人夫中嘉靖庚子舉人卒/之明日氏隨自縊督學旌之)¶
　宋良臣妻郭氏(大理衞人夫任本衞千戸氏年二十/八夫卒子應甫四嵗甘貧守志撫子)¶
　　(承襲應亦以孝/聞撫按兼旌之)¶
　周鳯妻袁氏(大理衞人夫任本衞指揮卒氏守節撫/其子瑞娶徐氏瑞卒徐亦撫其子之晃)¶
　　(守節如姑撫/按旌為雙節)¶
<pb:KR2k0055_WYG_022-58a>¶
　崔喬遷妻李氏(太和人夫為諸生早卒氏矢/志不二嘉靖間監司旌奬)¶
　劉君寵妻懐氏(太和人早年夫卒家貧/苦節觀風者崇奬焉)¶
　楊洪妻釧氏(太和人年二十將嫁而夫病危父母欲/改嫁不從竟歸楊侍湯藥踰月夫卒氏)¶
　　(遂自縊嘉靖間/郡守旌其墓)¶
　趙文振妾劉氏(太和人夫任通判卧病氏事之甚謹/踰年如一日既卒氏送葬歸自縊嘉)¶
　　(靖間郡/守旌奬)¶
　王汝為妻楊氏(太和人㕘議楊南金女年二十六夫/卒環土於室四十年家人不見其面)¶
　　(甘貧撫孤嘉靖/間督學旌奬)¶
<pb:KR2k0055_WYG_022-58b>¶
　邵麟妻李氏(太和人年二十五夫卒家貧辟纑自給/撫二子皆為諸生嘉靖間監司旌奬)¶
　沈秋妻楊氏(太和人夫卒衣不周身内族襚以紵衣/氏曰夫子生不受人憐遂以敝服殮入)¶
　　(謂其有黔婁妻之風甘貧育子/以勤苦終嘉靖間督學旌奬)¶
　王文妻奚氏(太和人年十八嫁甫三月夫客死於外/氏以節自誓夫之弟欲得其産迫之嫁)¶
　　(氏不從生遺腹子幹勵志撫孤足不履閾幹長娶/張氏家失火延及隣居時失火禁甚嚴幹畏法赴)¶
　　(火死産業一空張亦矢志守節如姑教季子邦/泰嘉靖己酉舉於鄉人以為姑婦賢節之報)¶
　趙鐸妻楊氏(太和人年二十五夫卒人欲奪/其志矢死撫孤壽八十二終)¶
　楊濟妻張氏(太和人年二十七夫卒守志/終其身嘉靖間有司旌其門)¶
<pb:KR2k0055_WYG_022-59a>¶
　楊永茂妻周氏(太和人年二十夫卒無子甘貧守/志齋居數十年隆慶間監司旌奬)¶
　陸彦妻陳氏(太和人年二十八夫卒無子守節三十/三年卒之日遺言以其産為陸氏祭田)¶
　楊模妻陽氏(太和人年二十夫卒於外歸櫬之/日悲痛齧棺齒為之落守節以終)¶
　奚相妻韓氏(大理衞人夫任本衞千戸早/卒氏守節不移鄉人重之)¶
　謝應寵妻楊氏(太和人年十九夫卒子甫一嵗堅志/守節紡績以養翁姑有勸其他適者)¶
　　(正色拒之/以節壽終)¶
　沈應選妻陳氏(太和人年二十七夫卒止一子甘貧/矢節備厯艱辛撫子成名年七十五)¶
　　(以子鯨/貴受封)¶
<pb:KR2k0055_WYG_022-59b>¶
　趙璘妻王氏(趙州人許聘未嫁有土官願納白金五/百償其夫聘資又以黄金五十餽其父)¶
　　(父欲改字氏不從竟歸趙嵗餘夫患疾不愈病中/遺命更嫁氏盡髠其髮納夫袖中曰以此矢同穴)¶
　　(夫既卒父母舅姑强之嫁不從有富豪强/委禽氏聞拊胸嘔血死嘉靖間監司旌奬)¶
　劉繼文妻鄒氏(趙州人年十六嘉靖間箐賊掠白崖/氏走水田中賊於崖上張弩以恐之)¶
　　(氏曰寧射死必不從/賊遂射之貫顱而死)¶
　胡洪妻馮氏(趙州人年二十七夫卒遺孤顯宗/甫十七日甘貧誓節鄉人稱之)¶
　時啓東妻鄒氏(趙州人年二十夫病割股以救未幾/夫卒無子甘貧守志舅姑殁力營葬)¶
　　(亊冰霜之節/終始不渝)¶
<pb:KR2k0055_WYG_022-60a>¶
　金印妻李氏(趙州人夫病氏割股進/之及卒守節四十三年)¶
　馬明輔妻舒氏(洱海衞人夫任本衞百戸氏年十九/夫卒孝養舅姑撫子承襲守節厯六)¶
　　(十餘/年)¶
　張課妻劉氏(雲南縣人歸寧偕夫行遇賊於途避入/蔡姓家賊追及之氏以身捍門賊欲劫)¶
　　(之厲聲罵賊賊加刃於頸曰速殺我我不受辱也/刃矛交集數創後猶裂裳塞痛捍門不移竟死門)¶
　　(間其夫獲全天啓五年/有司上其事祀於祠)¶
　張氏(雲南縣人夫姓名失傳賊李萬春掠/其鄉氏被虜欲汚之不從罵賊而死)¶
　胡濬妻奚氏(鄧川人夫任中前所千戸氏年二十二/夫卒姑憫之令改嫁氏曰娶婦以養母)¶
<pb:KR2k0055_WYG_022-60b>¶
　　(也母無他子誰適為養姑不能/奪其志天順三年詔旌其門)¶
　阿旻妻陶氏(鄧川人夫為本州土舍氏年二十六夫/卒撫孤守志三十餘年𢎞治間旌表)¶
　楊冕妻孫氏(鄧川人年二十五夫卒守志不/二壽百有三嵗當事旌其門)¶
　楊儼妻尹氏(鄧川人夫卒氏年少守節撫子/九齡齡卒其妻亦守節如姑)¶
　楊敬妻秦氏(鄧川人年二十四夫卒撫二幼/子後卒又撫二孫壽七十終)¶
　張先翼妻楊氏(鄧川人年二十三夫卒欲自縊衆/救之因齧指自誓有司旌其門)¶
　艾自新妻何氏(鄧川人夫為選貢生氏年二十六夫/卒苦節教子萬厯間院道給米旌奬)¶
　楊一鶴妻段氏(鄧川人年二十六夫卒守節/教子克成夫志萬厯間旌表)¶
<pb:KR2k0055_WYG_022-61a>¶
　李昇妻楊氏(浪穹人年少夫卒矢志撫子友蘭以逸/才應選嘉靖間巡按旌其門後氏卒友)¶
　　(蘭廬墓/盡哀)¶
　劉廷弻妻李氏(浪穹人年二十夫卒欲以身殉衆謂/二孤在遂忍死守節五十年撫孤成)¶
　　(立嘉靖時/臺司旌之)¶
　楊鑑妻李氏(浪穹人年十八夫卒遺子甫一嵗矢志/守貞艱危不易課子及孫皆成名隆慶)¶
　　(時巡按/旌奬)¶
　楊燦妻李氏(賔川人年二十四夫卒舅姑老紡績以/供聞有求娶者毁容㫁指年五十終)¶
　張奇學妻王氏(賔川人姑病割股救之夫病又割股/崇禎十五年遭兵變被執知不能免)¶
<pb:KR2k0055_WYG_022-61b>¶
　　(負三嵗子/投井死)¶
　楊渭妻陽氏(雲龍人年少夫卒子寅佐甫八嵗氏矢/志守節忍死茹荼孝養公姑撫育弱息)¶
　　(後氏病子寅佐龥天請代刲/股進羮學使旌曰母節子孝)¶
本朝¶
　趙應龍妻黄氏(太和人年二十九夫卒守節六十餘/年撫孫士傑成立康熙三十年具)¶
　(題旌/  表)¶
　陸萬頃妻楊氏(趙州人順治十五年氏年二十五賊/兵至欲避無門引刀自刎死越數日)¶
　　(顔色/如生)¶
<pb:KR2k0055_WYG_022-62a>¶
　時際明妻王氏(趙州人廩生王曰都女順治十六年/氏年二十與夫及舅姑避兵楊栁沖)¶
　　(夫為賊所執將殺之氏出以身禦賊曰釋我夫我/願從去賊果釋之氏顧夫去逺度可脫遂引刃自)¶
　　(刎死血噴賊衣/賊亦為之流涕)¶
　楊朝棟妻蘇氏(趙州人廩生蘇濬女年十九夫卒矢/志守節順治十六年避兵莊西穴中)¶
　　(為賊所逼自刎而死題以上/三人康熙元年具    旌表)¶
　李應和繼妻楊氏(雲南縣人年二十夫卒撫前妻子/成立壽七十一終康熙二十四年)¶
　(題具表/  旌)¶
　胡大業妻侯氏(鄧川人夫為諸生氏年二十二夫卒/子舜正甫二嵗氏欲以身殉夫姑囑)¶
<pb:KR2k0055_WYG_022-62b>¶
　　(之曰有藐孤在勉留撫之氏從姑訓/茹荼自甘撫子成名守節四十六年)¶
　趙履祥妻卞氏(鄧川人年十九夫卒氏哀痛欲絶親/鄰勸以翁姑年老無依且有遺腹宜)¶
　　(留身以存趙嗣氏忍死勉從後生子撫教成立苦/節五十四年  以上二人雍正九年具  題旌表)¶
　曽㫤妻趙氏(賔川人年二十夫卒無子誓死守節事/翁姑孝謹翁姑殁夫弟二人方童稚拊)¶
　　(恤備至各成立受室撫姪為嗣守節/三十餘年雍正三年具  題旌表)¶
　楊潤妻趙氏(太和人夫為提標兵氏年二十九夫卒/子在襁褓上有祖姑及翁姑皆衰邁氏)¶
　　(紡績以養喪葬皆竭力成禮苦節厯/四十年雍正十三年具  題旌表)¶
　倪昌賢妻鄒氏(鄧川人年二十六夫卒子幼人有欲/奪其志者氏峻拒之居止數椽田無)¶
<pb:KR2k0055_WYG_022-63a>¶
　　(半畝女紅自給辛勤教子雖饑寒不出貸鄉里親/黨無從識其面厯四十二年雍正十三年具  題)¶
　　(旌/表)¶
　　續編¶
　楊知敏妻雷氏(雲南縣人年二十三夫病劇氏刲股/救之不愈遂囑以養親教子而卒氏)¶
　　(矢志以養孀姑未幾子殤姑憐其青年欲嫁之氏/舉剪自截其耳姑驚慟乃令撫姪為嗣苦節終身)¶
楚雄府¶
　明¶
　俞汝諧妻仇氏(楚雄縣人夫為諸生氏年二十四夫/卒欲自縊以殉戚屬防救得不死窮)¶
<pb:KR2k0055_WYG_022-63b>¶
　　(年閉戸惟一老婢相依雖至戚罕見其/面孀居五十三年萬厯三十年旌表)¶
　張大治妻謝氏(楚雄縣人年二十五夫卒氏冰霜自/矢内外咸稱之萬厯三十三年建坊)¶
　　(旌/表)¶
　吳東岫妻謝氏(楚雄縣人年二十九夫卒苦節四十/五年撫育諸孤咸有成立萬厯三十)¶
　　(四年巡/按旌奬)¶
　謝應舉妻陳氏(楚雄縣人年二十七夫卒苦節四/十五年萬厯三十四年巡按旌表)¶
　丁大受妻羅氏(楚雄縣人年二十八夫卒守節壽八/十七終萬厯三十五年巡按賜粟旌)¶
　　(奬/)¶
<pb:KR2k0055_WYG_022-64a>¶
　施宏猷母蘇氏(楚雄縣人夫名失傅氏年十九夫卒/守節翁姑憐其少勸之嫁輒痛哭誓)¶
　　(以死撫孤成名萬/厯三十七年旌表)¶
　丁雄妻趙氏(楚雄縣人年二十五夫卒守節教/子厯五十年萬厯三十七年旌表)¶
　王定邦妻孫氏(楚雄縣人年二十九夫卒治家嚴肅/日以忠孝節義訓迪二子承寵承憲)¶
　　(後俱死國難氏壽八十/三終萬厯四十年旌表)¶
　陳世武妻童氏(楚雄縣人年少夫卒矢志守節壽/七十終萬厯四十年道府旌其門)¶
　喬惟嵩妻安氏(楚雄縣人年二十六夫卒守節四/十八年萬厯四十一年巡按旌奬)¶
　戎□妻伍氏(楚雄縣人年二十七夫/卒守節壽八十八終)¶
<pb:KR2k0055_WYG_022-64b>¶
　張時詔妻仇氏(楚雄縣人年十八夫卒子甫彌月撫/之成立萬厯四十三年巡按旌奬)¶
　裴泰妻陳氏(楚雄縣人夫任百戸氏年十九夫卒族/人逼嫁之以死自誓苦節訓子應章襲)¶
　　(職孝事翁姑終始/如一壽八十終)¶
　李銓妻楊氏(楚雄縣人年二十六夫卒守節時翁姑/老子幼拮据孝養殯葬兩喪皆能如禮)¶
　　(鄉里/賢之)¶
　羅綱妻李氏(楚雄縣人年二十九夫卒子幼苦節自/誓壽八十一終天啟三年院道旌奬)¶
　張延妻潘氏(楚雄縣人年二十四夫卒子洪烈甫四/嵗守節六十二年天啟間以子貴封二)¶
　　(品夫人建坊旌/表壽八十五終)¶
<pb:KR2k0055_WYG_022-65a>¶
　姚汝諧妻謝氏(楚雄縣人夫中崇禎庚午舉人卒無/子氏志操貞勁苦節三十餘年巡按)¶
　　(旌/奬)¶
　徐承惠妻王氏(楚雄縣人年二十六夫卒姑老子女/俱幼氏誓死靡他竭力孝養姑病年)¶
　　(餘衣不解帶親嘗湯藥殯葬皆拮据如禮守節四/十四年子國琦以孝稱崇禎十一年當事旌表)¶
　王象乾妻卜氏(楚雄縣人夫卒守節四十餘年恪遵/夫命撫育三子崇禎十五年巡按旌)¶
　　(表/)¶
　謝天彝妻王氏(楚雄縣人年二十九夫卒守節教/子成名厯宦有聲壽八十二終)¶
　王俊妻嚴氏(楚雄縣人年二十八夫卒無/子甘貧守節厯四十二年)¶
<pb:KR2k0055_WYG_022-65b>¶
　麥稠妻杜氏(楚雄縣人年二十九夫卒誓死守貞父/母不能奪養翁姑撫幼子苦節持著壽)¶
　　(九十/終)¶
　郜敏妻戴氏(鎮南人年十八夫卒守節壽七/十終萬厯二十八年院司旌奬)¶
　衞宜妻揣氏(鎮南人年二十三夫卒於/戍氏矢志守節壽八十終)¶
　周瑀妻徐氏(鎮南人年二十五夫卒氏甘貧守節壽/七十五終萬厯四十七年道府旌奬)¶
　段熙妻陳氏(鎮南人年二十夫卒氏守節不二/壽七十八終天啓二年院道旌奬)¶
　楊大名妻李氏(鎮南人孝子翹棟母也年二十夫卒/矢志守節教二子成名壽七十終母)¶
　　(節子孝鄉/里稱之)¶
<pb:KR2k0055_WYG_022-66a>¶
　楊時泰妻何氏(鎮南人年二十七夫卒守節/養姑教子成立壽至百嵗)¶
　陶濂妻梁氏(南安人夫舉𢎞治乙夘鄉薦第一卒時/家如懸罄子幼無依氏荼苦自甘守節)¶
　　(教子撫按/旌其門)¶
　楊淮妻陳氏(南安人年二十二夫卒守節力貧教子/不出閨門四十餘年萬厯間巡按旌奬)¶
　鞠以和妻楊氏(南安人年二十三夫卒無子矢志守/節撫姪為嗣生孫七人壽九十一嵗)¶
　　(終天啓元年/院道旌表)¶
　楊璪妻羊氏(南安人年十八夫卒氏㫁髮矢志撫孤/成立守節四十餘年天啓間有司旌其)¶
　　(門/)¶
<pb:KR2k0055_WYG_022-66b>¶
　楊煥袍妻陽氏(南安人年二十值沙賊之亂劫掠的/禄村夫與翁皆被殺氏為賊執罵聲)¶
　　(不絶冒/刃而死)¶
　滕秀宗妻金氏(定逺人年二十夫卒誓不二志撫二/孤年踰八十而終嘉靖四十五年旌)¶
　　(表/)¶
　包遇景女(定逺人未許聘值鐵索箐冦劫掠執之女/誓不受辱為賊所殺隆慶六年院道表其)¶
　　(墓/)¶
　王海妻錢氏(定逺人年二十八夫卒守節撫子友義/為廪生厯四十餘年萬厯間巡撫旌奬)¶
　周國正妻張氏(定逺人年二十夫踰垣失足死氏䑛/其血情極哀慟踰三旬自縊以從)¶
<pb:KR2k0055_WYG_022-67a>¶
　周孔徒妻孟氏(定逺人年少夫卒守節四十年教/子昌祚成進士天啟間建坊旌表)¶
　周如盤妻陸氏(定逺人年十五夫卒悲涕不已願以/身殉至夜死於屍側天啟間建坊旌)¶
　　(表/)¶
　孟宗聖妻温氏(定逺人年二十餘夫卒守志不二事/姑最孝教子有方其子知性充選貢)¶
　　(以母老不仕色養終身氏壽/至百嵗天啟間院道旌奬)¶
　陳士心妻東氏(定逺人性誠孝翁吉甫遘病禱神願/以身代疾篤割左臂進之翁疾愈後)¶
　　(夫有疾復割右臂以救/亦愈天啟間院道旌奬)¶
　李大中妻張氏(定逺人吾賊之亂兵至劫/掠氏恐為所汚投河死)¶
<pb:KR2k0055_WYG_022-67b>¶
　蘇蘭妻董氏(廣通人夫為諸生氏年二十六夫卒撫/二幼子孝事其姑嘉靖七年鳯賊之變)¶
　　(負姑逺避免難/壽七十五終)¶
　楊循正妻趙氏(廣通人年十八夫卒誓志不二課耕/力織自養三十餘年嘉靖二十五年)¶
　　(知縣吳習/表其墓)¶
　何景妻馬氏(廣通人年二十夫卒守節壽/九十終天啟六年院道旌奬)¶
　馮天祥妻毛氏(廣通人孝事翁姑翁失明氏朝夕龥/天誠動鬼神雙眸復炯後夫染疫癘)¶
　　(割股療/之而愈)¶
　楊世恩妻韋氏　徐光鼎妻萬氏(俱廣通人崇禎五/年野賊破城焚屋)¶
<pb:KR2k0055_WYG_022-68a>¶
　　(氏等不受辱韋赴烈焰死/萬投深池死俱奉文旌表)¶
　段元臣妻王氏(廣通人崇禎五年野賊破城為/亂兵所獲氏不受辱投水死)¶
　楊忠蕃妻陽氏(廣通人年十八夫卒守節事/姑撫遺腹子成立鄉黨重之)¶
　何本洪妻李氏(黒鹽井人年二十二夫卒撫遺腹子/光祖長娶媳李氏生子憲五嵗光祖)¶
　　(亦卒李年二十三姑媳雙節/著聞天啟元年院道旌奬)¶
　楊伯堅妻李氏(黒鹽井人年二十五夫卒子甫三嵗/苦節三十年崇禎六年道府旌奬)¶
　景同春妾趙氏(琅井人春無子納為妾亦不孕春殁/妻繼殁氏為立嗣殮如禮葬前一日)¶
　　(自縊死家人哀/之同穴葬焉)¶
<pb:KR2k0055_WYG_022-68b>¶
本朝¶
　陳所養妻羅氏(趙州人夫楚雄縣人氏年二十九夫/卒子甫一嵗氏守節撫孤巨細一規)¶
　　(於禮厯數十年足跡不履外/庭雍正三年具  題旌表)¶
　謝泰來妻金氏(鎮南人年二十四夫卒甘貧守節紡/績以養翁姑事繼姑尤加愛敬撫孤)¶
　　(偉為諸生設家塾以教宗黨子弟之/貧者康熙五十七年具  題旌表)¶
　張天琯妻孟氏(定逺人夫為諸生氏年少夫卒養姑/撫子守節三十六年雍正三年具)¶
　(題旌/  表)¶
　袁尚義妻李氏(楚雄縣人年二十四夫卒奉事翁姑/生養死葬備極辛勤待諸子姪咸有)¶
<pb:KR2k0055_WYG_022-69a>¶
　　(恩禮三代同居守節三十九年為宗/族母儀雍正十三年具  題旌表)¶
　白璋妻王氏(楚雄縣人夫為鎮標兵氏年二十九夫/卒子甫一嵗孝養孀姑紡績教子守節)¶
　　(四十四年雍正十/三年具  題旌表)¶
姚安府¶
　明¶
　高惠妻譚氏(姚州人夫早卒守節終/身成化元年有司旌奬)¶
　陳友忠妻魯氏(江南人隨父戍姚安所年二十八其/夫戰死交阯子甫二嵗人勸之嫁以)¶
　　(死自誓守節六十餘/年成化三年旌表)¶
<pb:KR2k0055_WYG_022-69b>¶
　劉濟妻胡氏(姚安所人成化間夫卒無/子誓死守節有司旌之)¶
　靳志妻趙氏(姚安所人生子七嵗夫卒守節及子又/卒撫其幼孫𢎞治元年郡守旌其門)¶
　徐淮妻龔氏(姚州人夫為諸生早卒氏守節四十餘/年課二子皆成名萬厯四年有司旌奬)¶
　蔡銓妻張氏(姚安所人年少夫卒子甫七嵗/守節終身萬厯八年院司旌奬)¶
　徐化妻陳氏(姚州人夫嵗貢卒氏甘貧守節教子體/震成名萬厯三十二年旌表壽八十終)¶
　高守臣妻陳氏(姚州人年二十六夫卒/守節訓子奉文旌表)¶
　郭之瑜妻何氏(姚州人年二十五夫卒守節/訓子崇禎十三年臺使旌之)¶
　劉襄妻高氏(姚州人明末流冦遣張虎陷/城氏懼被辱抱幼子投井死)¶
<pb:KR2k0055_WYG_022-70a>¶
　王經妻張氏(大姚人夫為諸生早卒氏年少子鳴鳯/甫三嵗舅姑在堂生事寥落氏苦節自)¶
　　(矢後鳴鳯官縣令清節自持人以為母教𢎞/治元年巡按御史楊銓作柏舟堂記以紀之)¶
　施經綸妻張氏(中屯所人夫卒於官臨訣託以養父/母氏扶櫬歸有欲奪其志者泣謝曰)¶
　　(翁姑老矣違夫重託何以相見/地下誓死靡他逾二十年而終)¶
　張震妻王氏(白鹽井人年二十夫卒撫子世榮成立/娶婦李氏後世榮亦卒姑婦相倚守節)¶
　　(不變嘉靖五年提/舉以雙節表其門)¶
　席上珍妻封氏(白鹽井人明末張虎刼掠入境其夫/被執不屈死氏出走亦被執於治東)¶
　　(土主廟方入廟見深井欲投不得紿守者曰汝閉/廟門我安逃乎賊信之氏遂投井死今名其井曰)¶
<pb:KR2k0055_WYG_022-70b>¶
　　(節/井)¶
本朝¶
　魯達道妻李氏(姚州人孝事翁姑年二十八夫亡女/紅自給教子如曽成人守節三十六)¶
　　(年/)¶
　王希孔妻張氏(白井人年十九夫亡事舅姑以孝/撫姪為子教之成立守節七十年)¶
　倪光捷妻王氏(大姚人年二十九夫卒族人勸之改/適誓死不移撫孤子成立夫之叔嬸)¶
　　(殁無子氏出貲為之殯葬且撫嗣姪成人人以為/難守節三十六年  以上三人雍正十三年具)¶
　(題旌/  表)¶
<pb:KR2k0055_WYG_022-71a>¶
永昌府¶
　元¶
　黄善妻張氏(名藥師郡人夫早卒家貧守志撫育遺/孤定大徳間氏年七十一尚無恙定赴)¶
　　(京訴其母之貞/操詔旌其門)¶
　明¶
　夏寧妻葉氏(郡人年二十六夫卒紡績以養孀/姑教子讀書成人洪武間旌表)¶
　李勤妻張氏(郡人年二十六夫卒生計蕭然竭力養/孀姑撫幼子壽八十七終洪武間旌表)¶
　宋氏(金華人夫姓名失𫝊任閬中守洪武間被誣死/獄中氏與其姑及子皆編戍金齒子死途中氏)¶
<pb:KR2k0055_WYG_022-71b>¶
　　(奉姑以行有題郵亭壁歌云妾心汪汪淡如水寧/受饑寒不受恥幾回欲葬江魚腹姑存未敢求先)¶
　　(死前途姑身少康健辛勤奉姑終不怨姑亡妾亦/隨姑亡地下何慚見夫面嘉靖十六年御史隂汝)¶
　　(登立祠以祀三十二年/御史黄中刻其詩於祠)¶
　張思仁妻王氏(山陽人隨夫戍金齒氏年二十六夫/卒父母欲嫁之氏曰夫死逺方其父)¶
　　(母老其子幼女即不肖寧忍負/乎卒不能奪宣徳五年旌表)¶
　梁貴妻邵氏(山陽人隨夫戍金齒年二十五夫卒攜/孤收夫骨歸葬養其翁姑宣徳間旌表)¶
　李某妻季氏(郡人夫名失傳早卒氏有色居板橋村/景泰末都督毛勝鎮永昌遣人娶之時)¶
　　(勝勢炎灼聞者震懼父母皆勸氏不應坐卧以/刀自隨曰再來即自刎勝不能屈竟以節終)¶
<pb:KR2k0055_WYG_022-72a>¶
　白浩妻閃氏(郡人夫卒家貧子幼且罹多艱苦節堅/持父母不能奪天順六年有司旌其門)¶
　謝定妻住氏(郡人天順間夫罷任四川開縣令僑寓/不歸翁姑皆八十餘氏紡績以養之病)¶
　　(篤躬滌汚穢及卒惟一小室鬻五金以葬人勸往/求其夫曰彼不吾顧矣遂不食死巡撫陳用賔為)¶
　　(之/𫝊)¶
　朱鑑繼妻徐氏(郡人年二十夫卒遺腹生子初其夫/娶王氏生子五嵗而王卒至是氏誓)¶
　　(死守志紡績以養舅姑/撫育二子壽七十三終)¶
　俞富妻阮氏　俞祥妻黄氏(俞本合肥人明初籍金/齒從征安南兄弟俱戰)¶
　　(死阮年二十黄年十九俱誓死守/節學士汪諧表其堂曰貞節傳芳)¶
<pb:KR2k0055_WYG_022-72b>¶
　胡來覲妻陸氏(郡人年二十一夫卒守志/七十年成化六年旌表)¶
　吳貴二女(鞏昌人長曰貞烈次曰貞潔其父任永昌/指揮卒於官子繼卒無嗣二女間關走闕)¶
　　(下哀求得移檄鞏昌取吳雄者嗣之二女竟誓守/女節以終後合葬於郭外旌其墓曰吳氏二貞)¶
　閃訓妻馬氏(郡人年二十夫卒父母欲奪其志誓/死不從事舅姑撫二子壽七十四終)¶
　早正妻(郡人阿昌羅板寨百夫長早正娶羅古寨土/舍女為繼室三年正病妻事之謹一日語妻)¶
　　(曰我欲殺汝妻驚泣問故曰我死必矣兄死弟妻/其嫂我阿昌俗禮也汝將與小叔為妻因此欲殺)¶
　　(汝妻以有一女誓守節正不許妻不/敢近未幾正卒妻大慟不食而死)¶
　朱正學妻張氏(郡人姑病篤醫藥無效自分必死氏/拭穢而嘗之以慰姑曰醫言無害也)¶
<pb:KR2k0055_WYG_022-73a>¶
　　(姑聞之/喜遂愈)¶
　梁毅女(名留姐永昌衞人年十六一日父母俱出外/女獨居有俠少往挑之女大怒逐之泣訴於)¶
　　(母遂/自縊)¶
　戈諫妾韓氏(無錫人夫為永昌府舉人任東昌府通/判時納氏為妾後官僉事卒氏守節自)¶
　　(誓或憐其少欲奪之氏自/縊於私室監司旌其門)¶
　趙璿妻鄭氏(郡人年二十五夫卒嫠姑在堂幼子在/襁日事女紅以給人勸改節鄭剪髮自)¶
　　(矢厯五/十年)¶
　蔣希賢妻袁氏(郡人年二十二夫卒無子止二女痛/夫幾絶或欲奪其志氏誓曰生飲蔣)¶
<pb:KR2k0055_WYG_022-73b>¶
　　(家水死葬蔣家墳遂蔬食布/衣辟纑供食厯四十二年)¶
　劉儀妻李氏(郡人年二十四夫卒無子而貧苦節不/移鄉人欲上其事辭曰夫亡守志禮也)¶
　　(何足異壽七十八/終族人憐而葬之)¶
　袁必通妻張氏(保山人年二十九夫卒矢志不移後/子熙亦卒遺二孫俱孩媳陳氏節行)¶
　　(如其姑氏守節五十餘/年陳亦守節四十餘年)¶
　楊椿妻張氏(金齒衞人夫中嘉靖壬午舉人氏年二/十五夫卒翁姑垂白子幼家貧氏勵志)¶
　　(守節厯四十餘年勉治三/喪哀痛成病壽六十四終)¶
　劉傑妻毛氏(保山人年二十六夫由貢生任湖廣枝/江教諭服闋攜家謁選至正定病大作)¶
<pb:KR2k0055_WYG_022-74a>¶
　　(氏百計救之刺血疏神竟不起泣訴於巡撫得郵/符與幼子麒扶櫬歸艱窘備至壽至五十四終後)¶
　　(子麒嘉靖甲/子舉於鄉)¶
　閃應華妻穆氏(保山人年十九夫卒一子方在襁褓/翁姑俱老氏拮据紡績至夜分聞雞)¶
　　(而起以供朝夕/苦節四十年)¶
　瞿爵妻朱氏(保山人夫為諸生氏年二十三夫卒無/子食貧守節養其舅姑嘉靖間旌表)¶
　潘承志妻邵氏(保山人夫為諸生嘉靖間氏年二十/三夫隨父任卒於桃源二子方稚氏)¶
　　(茹荼撫孤竟夜紡績課讀時三喪竝集勤劬勷葬/後子允孚為諸生孫一桂登進士官御史守節厯)¶
　　(五十/三年)¶
<pb:KR2k0055_WYG_022-74b>¶
　周科妻張氏(保山人年二十九夫卒一子方幼族人/利其家貲諷之改適不從既而百計恐)¶
　　(之皆不為動以死自誓教子成立守節四十四年/孫良材登進士官吏部萬厯四十六年建坊旌表)¶
　陳大猷妻馮氏(保山人年二十五夫卒其父欲更嫁/誓死不從翁姑垂老賴以奉養撫孤)¶
　　(姪如己子/以節終)¶
　孔宗明妻劉氏(保山人年二十三夫卒紡績/養翁姑茹貧撫子節操凜然)¶
　王重光妻段氏(保山人夫卒守節孝事翁姑鬻産營/葬教子力學至夜分不寐屢經表揚)¶
　　(祀節/孝祠)¶
　陳溥妻趙氏　易源鼎妻龍氏　李達妻席氏(俱保/山人)¶
<pb:KR2k0055_WYG_022-75a>¶
　　(夫早卒守節撫/孤為鄉里所重)¶
　陳謨妻田氏(保山人年二十三夫卒二子俱幼族人/逼之嫁不從堅志苦節壽九十餘終)¶
　劉遇曉妻張氏(保山人年二十八夫卒氏守節/不二撫子成立壽九十三終)¶
　周士玉妻楊氏(保山人年二十夫卒剪髮自誓其/家甚貧晝夜紡績苦節三十九年)¶
　尹先哲妻戚氏(保山人年二十四夫卒家貧誓死守/節撫子成人壽八十終子元媳張氏)¶
　　(孝養誠篤時稱一門節/孝巡按御史旌其門)¶
　朱廣運妻戚氏(保山人流冦之亂為賊所執氏紿曰/吾有私蓄請入取之賊信其言氏入)¶
　　(舍即投/井死)¶
<pb:KR2k0055_WYG_022-75b>¶
　邱世第妻陸氏(保山人流冦之亂氏年少同夫負子/避兵為賊所執氏紿之曰待我解子)¶
　　(與夫惟命是從賊/信其言即自刎死)¶
　周運泰妻吳氏(保山人為流㓂所擄義/不受汚奪刀自刎死)¶
　朱絃妻閃氏(保山人遭流㓂之亂自縊死/其妹適丁長祐亦同時盡節)¶
　石應岷妾徐氏　田氏(俱保山人夫中萬厯乙夘舉/人厯官貴州威清道流冦至)¶
　　(永昌與威清不相聞正室丁氏謂徐田曰事已/不測爾等將若何皆曰惟有死耳遂同自縊)¶
　王聖修妻水氏(保山人年二十一夫卒誓死守節時/舅已七旬孝養備至子在襁褓紡績)¶
　　(教讀以至成立苦節二十年流冦兵亂母子皆/被擄氏恐被汚乗間誘其子出即觸柱而死)¶
<pb:KR2k0055_WYG_022-76a>¶
　王啓龍妻吳氏(保山人夫任總兵流冦之亂氏與妾/周氏將自縊人見而救之氏正色曰)¶
　　(君與吾夫厚宜速我死今反相救豈/欲我等為蠻婦乎遂與周同縊死)¶
　姜成徳妻楊氏(保山人流冦之亂縊/死其幼子亦自縊)¶
　張世彦妻鄧氏(保山人年二十三夫中崇禎己夘舉/人計偕卒於京子烈方二嵗氏堅志)¶
　　(守節貧困不移撫子成立/壽八十三終郡守旌其門)¶
　谷天生妻楊氏(騰衝衞人正統三年思任冦邊舉家/出避金齒夫從征中嵐瘴死氏痛哭)¶
　　(遂自縊於柩旁詔/旌其門復其家)¶
　張榜妻頓氏(騰衝衞人夫為諸生病劇氏年二十五/涕泣不食豫置衣裝以俟一女甫七嵗)¶
<pb:KR2k0055_WYG_022-76b>¶
　　(貯一簣以畀之夫卒遂飲毒母以他/藥救解夜分復自縊死正統間旌表)¶
　黄桂妻梁氏(騰衝衞人夫為諸生氏年二十四夫卒/不御簪珥養姑教子姑殁殯葬薦祭皆)¶
　　(如禮年七十餘貞操/如一日正統間旌表)¶
　華松妻林氏(騰衝衞人夫任後所千戸早卒氏年十/七矢節養姑撫遺腹子復春襲職未幾)¶
　　(亦卒再撫孤/孫以存華氏)¶
　林鳯妻閻氏(騰衝衞人年二十夫疾割股以進弗愈/謂曰吾度不免汝少奈何氏泣曰所不)¶
　　(能從夫者以二子在襁褓耳敢有他志夫卒杜門/深居孝事舅姑及相繼殁勉勷葬事天順間旌表)¶
　吳璽妻張氏(騰衝衞人年十八夫卒氏執節/不二教子有成天順間旌表)¶
<pb:KR2k0055_WYG_022-77a>¶
　張晟妻鄭氏(騰衝衞人夫為諸生氏年二十一夫卒/矢志守節撫子邦教舉於鄉壽八十終)¶
　常應學妻梁氏(騰衝衞人年十八嫁甫六月夫卒/氏撫膺痛哭隨自縊死鄉人哀之)¶
　陸緒妻王氏(騰衝衞人夫為諸生早卒/氏守節不渝厯三十餘年)¶
　趙萬善妻陳氏(騰越人夫為諸生病革時氏多方調/治不愈及卒自縊家人救之得不死)¶
　　(遂割耳以見志/督學使屢奬之)¶
　岳松妻陳氏(騰越人早寡矢志不移養/姑教子嘉靖間臺使旌之)¶
　陳大道妻汪氏(騰越人年二十二夫卒/撫孤守節終始一致)¶
　楊啟陞妻李氏(騰越人年二十一夫卒/氏守節教子二十餘年)¶
<pb:KR2k0055_WYG_022-77b>¶
　鄧文妻黄氏(騰衝衞人夫任千戸氏嫁年餘而夫卒/守節不二婦姑相依為命者五十餘年)¶
　譚惟光妻沈氏(騰衝衞人夫任千戸氏年二十八夫/卒父母欲奪其志氏誓死守節撫孤)¶
　　(崇本襲世職巡按/嘉奬之壽八十終)¶
　吳宗堯妾原氏　劉氏(俱騰越人夫任延平府同知/卒二氏抱屍號痛俱服毒其)¶
　　(姑救之三日後原自縊劉殮原畢入卧内亦自/縊啓視笥中殮物無不豫備事聞建坊旌表)¶
　林某聘妻段氏(騰越人年十七許聘未嫁而夫卒女/守節不字壽八十二終事聞旌表)¶
　劉秉璧聘妻陳氏(騰衝衞人年十五未嫁而夫卒矢/志守貞誓不再字紡績自贍壽六)¶
　　(十/終)¶
<pb:KR2k0055_WYG_022-78a>¶
　張本妻胡氏(永平禦人年二十八夫卒氏與妾陳氏/同志守節厯六十餘年巡按奬其雙節)¶
　楊廷詔妻謝氏(永平人年二十夫卒無子矢/志守節養姑盡孝壽七十終)¶
　丁烈妻張氏(永平人年十八夫卒遺腹三月家貧守/節教子成立奉㫖旌其門壽至八十終)¶
　吳氏(永平人夫姓名及氏行實俱/失傳與張氏同時旌表貞節)¶
　吳承祚妻繆氏(永平人夫卒無子守節不二/以女紅自給厯五十五年)¶
　廖惟熹妻吳氏(永平人事舅姑以孝/聞夫卒守節終身)¶
　鄒天涯妻董氏(永平人流冦至氏被擄/至玉皇閣下投井死)¶
　李煒妻董氏(永平人王自奇兵亂/被擄不從投井死)¶
<pb:KR2k0055_WYG_022-78b>¶
本朝¶
　張鳯翺妻童氏(保山人年二十九夫亡孝養舅姑喪/葬盡禮撫遺腹子成諸生守節四十)¶
　　(四/年)¶
　龎徳俊妻王氏(保山人年二十八夫卒夫叔欲奪其/志氏以死拒之撫孤子成立旋殁媳)¶
　　(改適氏復撫孫備嘗辛/苦守節厯四十五年)¶
　范紹文妻黄氏(保山人年二十八夫亡甘貧守/志孝養孀姑苦節厯三十九年)¶
鶴慶府¶
　明¶
<pb:KR2k0055_WYG_022-79a>¶
　許喬遷妻樊氏(郡人年十八夫以鄉舉卒於京舅姑/欲奪其志剜目割鼻憤恨成疾壽六)¶
　　(十終郡守/以詩輓之)¶
　李醜妻里氏(郡人年二十三夫卒一子懐抱一子遺/腹後皆卒氏不易其操守節五十餘年)¶
　　(當事/旌之)¶
　龎大治妻陶氏(郡人夫中嘉靖乙夘舉人氏年二十/二夫卒無子有姑在堂家貧甚氏躬)¶
　　(績養姑有令其他適者矢死不從姑/年八十殁喪葬如禮郡守表其門)¶
　劉旌妻張氏(郡人夫為諸生氏年二十三夫卒/有遺腹㫁髮誓志守節四十餘年)¶
　楊從宜妻李氏(郡人夫為諸生疾篤以父母幼子囑/之氏遵遺命㫁髮守貞當道表揚)¶
<pb:KR2k0055_WYG_022-79b>¶
　奚賔妻彭氏(郡人年十八夫卒子甫二嵗有欲奪其/志者泣血自誓守節多年人鮮見其面)¶
　　(子女婚嫁辛苦拮据/貧而且賢當事旌之)¶
　李時若妻李氏(郡人年二十一夫卒子富春甫二嵗/氏矢志守貞紡績教子春有不率輒)¶
　　(齧其臂泣曰爾父偃蹇以殁爾若此我何面目見/爾父於地下春悔泣遂肆力於學氏病篤春嘗糞)¶
　　(龥天衣不解帶氏病/尋痊當事旌曰節孝)¶
　李廷璋妻邵氏(郡人年二十二夫卒子鳯鳴尚在襁/褓中氏冰霜自矢割耳守節鳯鳴後)¶
　　(為大使孫男數人氏口授/經書俱成名當事旌之)¶
　楊嗣光妻阮氏(郡人明末隨夫任陽宗學官因兵亂/回鶴至洱海亂兵四至避石洞中為)¶
<pb:KR2k0055_WYG_022-80a>¶
　　(兵所獲氏激烈不/受辱奪刀自刎死)¶
　段廷實妻尹氏(劍川人夫中嘉靖乙酉舉人氏年二/十六夫計偕卒於京無子氏以死自)¶
　　(誓守節三十餘/年直指旌之)¶
　羅雲鳯妻段氏(劍川人夫中嘉靖庚子舉人氏/年二十六夫卒無子守節終身)¶
　張周聘妻張氏(劍川人夫苦學早夭時尚未歸欲往/殉父母嚴守之氏伺稍懈詣夫冢自)¶
　　(縊因/合葬)¶
　徐文宗妻張氏(劍川人夫為諸生氏年二十二夫卒/遺腹生一子撫之成立壽七十四終)¶
　李樂道妻楊氏(劍川人夫為諸生事繼母孝氏事繼/姑如其夫夫疾篤氏呼龥求代及卒)¶
<pb:KR2k0055_WYG_022-80b>¶
　　(自縊/以從)¶
　楊桂生妻李氏(劍川人年少夫卒矢死靡他孝事/翁姑撫子成立撫按建坊表之)¶
順寧府¶
　明¶
　猛紲妻易朶　猛朋妻易喬(俱郡人洪武間以相夫/成名西平侯上其事皆)¶
　　(贈恭/人)¶
　奉禄妻猛氏(郡人土司猛雍女夫任大侯土官嘉靖/間父惑於後妻欲使改嫁土舍奉誥㑹)¶
　　(氏歸寧誥以木邦兵攻大侯掠其夫氏素衣獨居/一樓父諷其服飾之陋女曰夫存亡未可知欲與)¶
<pb:KR2k0055_WYG_022-81a>¶
　　(俱死何心改服乎父約奉誥將逼之氏佩刀自防/數月父乃餌以毒氏恨不見夫留緬書一紙詞氣)¶
　　(甚悲巡撫王啓遣官奠且為之贊曰牝雞悍兒女/怨猛虎亂夫家散嗟嗟何日見夫面君不見祭家)¶
　　(姬雍家先血濺又不見劉家母王家翻受禪吁嗟/女兮豈不欲效雙飛燕破鏡難成片一紙緬書流)¶
　　(血撰黄泉路/上見夫面)¶
　夜梅(郡人僰婦也萬厯間木邦侵境兵勢甚勁郡中/男子與之敵者皆北婦手持尺劍敗其黨百十)¶
　　(餘騎自是木/邦兵不敢犯)¶
　猛卿妻陶氏(雲州人年二十六夫卒哀毁欲絶/救而獲免教子成立節操凜然)¶
　朱錫命妻羅氏(雲州人萬厯間氏年二十八夫以殺/賊陣亡氏誓死靡他撫孤就學辟纑)¶
<pb:KR2k0055_WYG_022-81b>¶
　　(飲血以勵其志子朝英由/選貢作牧新興閭里榮之)¶
永北府¶
　明¶
　譚本仁妻姚氏(瀾滄衞人年二十九夫卒/守節訓子臺司旌其門)¶
　李喬妻范氏(瀾滄衞人夫任本衞指揮氏年十九夫/卒撫育孤子守節終身巡撫旌其門)¶
　李鍾元妻蔡氏(瀾滄衞人夫為廪生氏年十八夫卒/守節萬厯間建坊旌表壽八十四終)¶
　盧蕙妻甯氏(瀾滄衞人夫任思州府經厯銅苗/作亂氏被擄投河而死建坊旌表)¶
本朝¶
<pb:KR2k0055_WYG_022-82a>¶
　袁佩環妻阮氏(郡人年二十九夫卒絶粒不食者數/日戚長以姑老子幼勸止之遂紡績)¶
　　(針黹以養孀姑必誠必敬撫子為/諸生康熙五十七年具  題旌表)¶
　宋振麟妻趙氏(郡人夫卒氏年少茹苦守節養孀姑/育孤厯三十一年雍正九年具  題)¶
　　(旌/表)¶
　楊大□妻馬氏(郡人年二十六夫亡茹蘗自甘養親/教子竭盡心力守節厯二十七年)¶
麗江府¶
　明¶
　高長妻木氏(郡人名藥師能土知府木森女夫任通/安州土州同氏年二十夫卒撫孤成立)¶
<pb:KR2k0055_WYG_022-82b>¶
　　(五十四年節操/之堅一洗夷習)¶
　木青妻羅氏(郡人夫任土知府氏嫁十年夫卧病竭/力調治卒不起方在閔凶適有蕃冦慨)¶
　　(然曰彼以我新遭喪子在襁褓婦人無能為耳乃/親擐甲躍馬先士卒一鼓克敵邊鄙以寧事姑盡)¶
　　(孝教子以忠勤稱誥封恭人年/五十一終叅藩謝肇淛紀其事)¶
蒙化府¶
　明¶
　董朝儀妻羅氏(郡人年二十七夫卒遺子應元紡/績教子成名正統間郡倅旌其門)¶
　趙奴宣妻楊氏(郡人夫早卒氏守節不以貧家婦缺/菽水於舅姑撫子成立景泰六年旌)¶
<pb:KR2k0055_WYG_022-83a>¶
　　(表/)¶
　左綱妻張氏(郡人夫任土知府生子琳瑛夫旋卒氏/肅清内政潛弭外侮勵志冰霜始終如)¶
　　(一二子相繼承襲/成化三年旌表)¶
　唐齡妻胡氏(郡人夫任百戸氏年二十夫卒遺腹七/月生子政撫育承襲成化間有司旌之)¶
　左明理妻張氏(郡人夫為諸生早卒氏守節撫/孤三十餘年成化間有司旌之)¶
　劉崇學妻陳氏(郡人夫卒氏年少孝姑育子操/履端嚴𢎞治六年有司旌之)¶
　馮士傑妻詹氏(郡人𢎞治間夫卒氏年少/家貧守節終身鄉黨稱之)¶
　官愍妻雷氏(郡人夫中正徳庚午舉人早卒氏年少/守節撫子慶倪鞠育教誨後任訓導)¶
<pb:KR2k0055_WYG_022-83b>¶
　楊謙妻薛氏(郡人夫卒守節教子剛成名/嘉靖間巡撫提學交相旌奬)¶
　饒允泰妻廖氏(郡人夫任榮昌令萬厯間氏年二十/九夫卒撫育三子成立閨範嚴肅有)¶
　　(司旌/奬)¶
　楊仁海妻左氏(郡人沙賊破城被執不屈罵賊自投/於井賊復出之猶罵不絶口賊碎其)¶
　　(面釘/殺之)¶
　王維漢妻張氏(舊定邊縣人年二十三遇流/冦潰兵至被執不辱遂被殺)¶
　周國輔妻陳氏(舊定邊縣人猓賊屠城氏被/執不受辱賊剖其腹而死)¶
本朝¶
<pb:KR2k0055_WYG_022-84a>¶
　芮翊周妻楊氏(郡人家貧如洗氏竭力相夫以奉翁/姑翁姑相繼殁夫以哀毁卒一子尚)¶
　　(在襁褓氏日禱於天冀保孤兒以/存夫後果獲成立苦節三十二年)¶
　楊之藩妻袁氏(郡人年二十八夫病刲股以救不愈/氏堅志守節三十七年  以上二人)¶
　(題雍正九年具/  旌表)¶
　　續編¶
　徐奮翼妻陳氏(郡人夫為廩生氏年二十九夫卒不/食數日以二子幼忍死撫孤紡績度)¶
　　(日子稍長晝則令出就外傅夜則篝燈課讀學業/不進輒痛哭責之曰爾如不才何以見先人於地)¶
　　(下長子敬學為諸/生苦節三十八年)¶
<pb:KR2k0055_WYG_022-84b>¶
　王肇興妻姚氏(郡人許聘未嫁夫病沈綿兩姓父母/皆欲另議婚氏誓不他適夫病尋愈)¶
　　(遂成婚生三子氏年二十九夫卒奉事/翁姑甚謹教子柄為諸生壽六十九終)¶
　孫某聘妻徐氏(郡人夫名失𫝊年十四許聘以翁父/俱殁不能嫁娶康熙十三年偽弁孫)¶
　　(龍韜徵糧於蒙聞其美遺以金帛遣悍卒登門逼/娶母兄無計女自度不免因紿曰少待梳粧遂扃)¶
　　(戸取孫姓聘物洱海紅布纒身自縊死合郡驚視/顔色如生各捐金殯葬康熙二十九年同知陳文)¶
　　(成復以禮改/葬豎碑紀烈)¶
景東府¶
　明¶
<pb:KR2k0055_WYG_022-85a>¶
　阿曩(郡人土知府陶瓚祖母正統間麓川叛冦壓境/阿曩諭瓚率衆禦之斬馘無算賊悉遁總兵上)¶
　　(其績封淑人/褒賜甚厚)¶
　劉藻妻陳氏(郡人夫卒氏年少守/節終身誓死不二)¶
本朝¶
　　續編¶
　王應天聘妻毛氏(名正瑩郡人許聘未嫁雍正五年/鎮沅夷賊之叛其夫從征至谷麻)¶
　　(染瘴而卒氏/聞赴井死)¶
　¶
<pb:KR2k0055_WYG_022-85b>¶
　¶
　¶
　¶
　¶
　¶
　¶
　¶
　雲南通志卷二十二¶
