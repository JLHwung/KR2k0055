# -*- mode: mandoku-view; -*-
#+TITLE: 雲南通志
#+DATE: 2015-08-24 22:43:10.559467
#+PROPERTY: ID KR2k0055
#+PROPERTY: BASEEDITION WYG    
#+PROPERTY: JUAN [表]
<pb:KR2k0055_WYG_000-1a>¶
　¶
　題為纂修雲南省志成稿謹奉¶
　表恭¶
　進者(臣/)等誠惶誠恐稽首頓首¶
　上言¶
　　伏以¶
聖治覃敷萬國慶車書之㑹¶
帝光逺被八方騰奎璧之輝¶
<pb:KR2k0055_WYG_000-1b>¶
　採志乘於遐陬遍覽民風土俗¶
　集圖書於袐府彚成寶籙瑤函蓋功徳既邁帝而超¶
　　王則著述宜信今而傳後永誌方輿之勝聿彰逺¶
　　大之模謹輯新編恭呈¶
御覽竊惟南交昧谷宅平秩於堯封黑水梁州奏隨刋¶
　　於禹貢産里來王景亳濮人大㑹孟津雖屬僻處¶
　　之邊隅久載古來之簡䇿迨楚蹻略地而後漢武¶
　　置郡以還風氣漸開載籍略備書傳益部昉自東¶
<pb:KR2k0055_WYG_000-2a>¶
　　　京記號南中等諸逸史樊綽之屬辭紀事李京之¶
　　　問俗辨方皆隨漁獵為見聞僅存什一於千百即¶
　　　包劉合撰亦多前後牴牾楊李遺篇未免參差缺¶
　　　略欣逄¶
　　盛世著有成書事既信而足徴詞皆典而可則然歴¶
　　　年已乆增郡亦多治與道同政因俗易凡山川疆¶
　　　域之勢經畫規制之詳必考訂之無訛庶參稽之¶
　　　有藉仰惟我¶
<pb:KR2k0055_WYG_000-2b>¶
世宗憲皇帝¶
　徳合兩儀¶
　智周萬物¶
　聲名施及蠻貊存神過化基治平於億萬斯年¶
　覆載莫不尊親異俗殊方頌懷柔者千八百國卉衣椎¶
　　　結之衆咸被服乎詩書刀耕火種之鄉胥咏歌夫¶
　　　樂利干羽列虞廷之舞梯航繪周室之圖¶
特沛綸音増修省志是用尅期開局因而案部分編次第¶
<pb:KR2k0055_WYG_000-3a>¶
　　　成書參詳授梓欽惟我¶
　皇上¶
　　學本性成¶
　　聖由天縱¶
　　纘丕顯丕承之緒仁風披拂咸歌至治馨香¶
　　迓寖昌寖熾之庥化日舒長共慶太和翔洽當¶
　聖徳維新之日適滇志告成之時體裁原本於舊函事¶
　　　蹟博稽夫羣論藝文首¶
<pb:KR2k0055_WYG_000-3b>¶
宸翰倬雲漢以為章制作紀¶
皇謨與日星而並麗列輿圖以便觀覽記經費以謹度支¶
　　　通水利以重農功核積貯以裕¶
　　國計略於前志増在今編至於山川賦役人物秩官¶
　　　悉綱舉而目從亦門分而類别紀地則䝉蕃交緬¶
　　　壤接六詔之區占星則井鬼參狼野分兩迤之域¶
　　　問南方之珍異百昌暢茂寧僅蒟醬橦花遵王路¶
　　　之蕩平九折坦夷非復蛇盤頳木安内攘外尤謹¶
<pb:KR2k0055_WYG_000-4a>¶
　　兵防展土籌邊先詳建置收軼事於九隆十瞼疆¶
　　戎索於六慰三宣總三十卷朗若列眉舉數千里¶
　　瞭如指掌既開雕以成帙敬裝繕而進¶
　呈(臣/)等學識空疎見聞寡陋生逄¶
　景運喜一道而同風職任總裁敢遠稽而近考雖辨¶
　　而不華質而不俚有愧著作之三長然言以足志¶
　　文以足言勉竭芻蕘之一得伏願¶
　柔遠能邇¶
<pb:KR2k0055_WYG_000-4b>¶
　彰往察來¶
　披圖成聚米之觀銅柱鐵橋鞏河山於永固¶
　展卷仰同文之治碧雞金馬瞻雲日於常新樂熈皥¶
　　而頌昇平非徒慶土宇版章之盛沭生成而沾化¶
　　育咸永為日用飲食之民矣(臣/)等無任瞻¶
天仰¶
聖激切屏營之至謹奉¶
　表恭¶
<pb:KR2k0055_WYG_000-5a>¶
　進以¶
聞¶
#+PROPERTY: JUAN 修輯職名
<pb:KR2k0055_WYG_000-6a>¶
　雲南通志修輯職名¶
　總裁¶
　¶
　¶
　¶
　¶
　叅閱¶
　　提督雲南學政翰林院編修原任雲南道監察御史(臣/)吴延熙¶
<pb:KR2k0055_WYG_000-6b>¶
日講官起居注提督雲南學政翰林院侍讀加二級　　(臣/)吴應枚¶
　監修¶
　¶
　　雲南等處承宣布政使司布政使加一級紀錄一次(臣/)陳𢎞謀¶
　¶
　　雲南等處提刑按察使司按察使加三級紀錄五次(臣/)徐嘉賔¶
　提調¶
<pb:KR2k0055_WYG_000-7a>¶
　¶
　　署理雲南分巡迤東道加一級紀録二次(臣/)王廷琬¶
　　雲南分巡迤西道按察使司副使加二級(臣/)雷之瑜¶
　董理¶
　　署　雲南府　印務開化府　知府　　(臣/)宫爾勸¶
　　雲　　南　　府　　　　知　　　府(臣/)儲之盤¶
　纂修¶
　　翰　林院　庶吉　士原署姚州知州　(臣/)靖道謨¶
<pb:KR2k0055_WYG_000-7b>¶
　分修¶
　　和　　曲　　州　　　知　　州　　(臣/)徐修仁¶
　　雲　　龍　　州　　　知　　州　　(臣/)徐本遷¶
　　平彝縣知縣今署劍川州知州　　　　(臣/)髙為阜¶
　　原　署　江　川　縣　知　　縣　　(臣/)蔣斆淳¶
　　署　平　　　彝　　縣　　知　縣　(臣/)李本漋¶
　　署　河　陽　　縣　　知　　縣　　(臣/)蔣　雯¶
　　原　任　貴州　普　安　州　知　州(臣/)金　灝¶
<pb:KR2k0055_WYG_000-8a>¶
　　原　任　浙　江　遂安縣　知縣　(臣/)何其偉¶
　　原　任　湖　廣　黄安縣　知縣　(臣/)張　宗¶
　　臨　安　　府　儒　學　教　授　(臣/)夏　冕¶
　　麗　江　府　　儒　學　教　授　(臣/)萬咸燕¶
　　署　鶴慶　府　儒　學　教　授　(臣/)趙　淳¶
　　羅　次　縣　儒　學　訓　導　　(臣/)李可栻¶
　　江　南　　宣　城　縣　生　員　(臣/)梅瑑成¶
　校對¶
<pb:KR2k0055_WYG_000-8b>¶
　　署　　富　　民　縣　　知　縣　(臣/)尹祖伊¶
　　學　　　習　　　　進　　士　　(臣/)李作梅¶
　　元　　江　府　儒　學　教　授　(臣/)楊　薰¶
　　宜　良　縣　　儒　學　教　授　(臣/)程雲路¶
　　易　　門　　　縣　　舉　　人　(臣/)趙正紀¶
　　尋　　甸　　州　　　舉　　人　(臣/)余其祥¶
　　通　　海　　縣　　　舉　　人　(臣/)董繼舒¶
　　姚　　安　　府　　　經　　歴　(臣/)徐起元¶
<pb:KR2k0055_WYG_000-9a>¶
　　監刻¶
　　原　　署　　江　川　縣　知　縣(臣/)蔣斆淳¶
　　學　　　　習　　　進　　士　　(臣/)李作梅¶
　　姚　　安　　　府　　經　　歴　(臣/)徐起元¶
#+PROPERTY: JUAN 凡例
<pb:KR2k0055_WYG_000-10a>¶
雲南通志凡例¶
一舊志成於康熙三十年體裁義例雖已詳備但厯今¶
　四十餘年¶
國家重熙累洽制度日新舊志中有宜増入者亦有可¶
　兼括者斟酌繁簡共成三十巻非敢求異前人總欲¶
　期於允當也¶
一志必首圖舊矣以全省之山川繪於尺幅恐不能條¶
　分縷晰毫髮無遺憾也圖宜繫以說郡治之山自何¶
<pb:KR2k0055_WYG_000-10b>¶
　處與省治分支州縣治之山自何處與郡治分支郡¶
　治與州縣治之山有與外省外郡犬牙相入者悉著¶
　明之庶就說攷圖數千里之疆域形勢瞭如指掌矣¶
　舊志缺然今為增入¶
一舊志有大事考中閒所志不外建置學校田賦兵防¶
　諸事若本志不載則原委不清若兩處俱載則辭義¶
　多複今將考内事蹟分别載入諸志中使各從其類¶
　以免煩複之失¶
<pb:KR2k0055_WYG_000-11a>¶
一疆域山川編次略異舊例舊以郵傳附於疆域闗哨¶
　津梁附於山川然山川乃天地自然之位置闗津則¶
　王者慎固封守利用前民之制度人之所為與天之¶
　所設不同至於郵傳以通達道路與闗津一例故周¶
　禮掌節一官與司門司闗俱掌於司徒而形方氏掌¶
　邦國之地域而正其封疆者則隸於司馬今以闗哨¶
　郵傳津梁俱移附城池從其類也¶
一山川分類原以大小為序故水之類首江次河次海¶
<pb:KR2k0055_WYG_000-11b>¶
　次湖次川次溪次澗次池池之後於諸水以其不過¶
　一勺與沼沚相類若今之滇池志稱周三百里古以¶
　名國實為全省巨浸今泥於池之名列之溪澗之下¶
　其支流之稱江稱河者反居其上於義未安按現修¶
　一統志例五岳四瀆列山川之前不以類叙亦不論¶
　方向滇池應倣此例其餘仍各以類從¶
一學校從前志書俱以¶
文廟属於祠祀舊志獨改列學校今自¶
<pb:KR2k0055_WYG_000-12a>¶
世宗憲皇帝加封¶
　先聖五代崇儒重道曠古獨隆不與社稷山川祠祀竝列¶
　　誠為允協丁祭禮樂前志因總督范承勳繕製始悉¶
　　行繪圗詳註第通志原以志一省之事數十年来郡¶
　　邑課程秩官諸項各有増益紀載繁多文廟禮樂乃¶
　　天下所同宜從裁減其繕製所自始仍當志之¶
　一兩稅之外物土之宜以裕國用皆謂課程為目有四¶
　　鹽法錢法稅課厰課舊志附課程於鹽法似於綱目¶
<pb:KR2k0055_WYG_000-12b>¶
　　未清故今以課程為綱鹽法為課程之目¶
　一賦役課程以綜財用之入經費以紀財用之出積貯¶
　　以備軍國緩急之需匪頒有式發斂以時經國之逺¶
　　謨也爰將經費積貯各成一志補前志之所未及焉¶
　一閘壩堰塘舊附城池然滇省地勢山崇水迅土田髙¶
　　仰水之為利者什九害者什一修築濬導之有方可¶
　　全利而無害今且設官專理迤東西兩監司及州縣¶
　　佐治官各兼管水利誠百世永賴也應以水利另為¶
<pb:KR2k0055_WYG_000-13a>¶
　一志¶
一太守表率一郡牧令職在親民¶
聖主引見必詳為¶
訓諭誠重其選也前志秩官紀名至監司而止今増入¶
本朝府州縣俾姓氏昭然耳目庶後之觀者孰賢孰否¶
　觸目警心實寓勸懲之道¶
一使命師命舊附封建志謂其功在邊陲與帶礪之盟¶
　同為不朽故得竝列按使命中如常頞唐蒙諸人開¶
<pb:KR2k0055_WYG_000-13b>¶
　道荒徼諭降諸夷謂與帶礪同可也若尋常皇華之¶
　使與茅土之封竝列未免不倫今將使命一條移附¶
　秩官之後至師命諸人於師旅考中已經悉見略無¶
　遺漏此條竟可不設¶
一古者入為卿士出總元戎文徳武功交相為用厥後¶
　牧民之長與詰戎之師雖有分途然受官天朝奔走¶
　率職其義一也舊志附武秩官於兵防之後似非文¶
　武一體之義今改附文秩官後其兵防則附以師旅¶
<pb:KR2k0055_WYG_000-14a>¶
　考庶厯代安内攘外之謀窮兵黷武之害俱可考鑒¶
　其得失焉¶
一凡賢士大夫之生長其地者謂之人物自從祀學校¶
　之鄉賢外其有宦蹟炳著及忠孝文學之士名聞鄉¶
　里而潛徳幽光尚未獲表章者要皆人物之選也今¶
　合舊志鄉賢孝義隠逸増入忠烈宦蹟文學統為人¶
　物志¶
一方技舊附隠逸然巢父老莱究不可與越人唐舉同¶
<pb:KR2k0055_WYG_000-14b>¶
　傳改附於仙釋非惟見出世之學足以齊名三教即¶
　大道之支流餘裔茍精其業皆能有述於世焉¶
一各省通志藝文之後列雜異一門亦倣史家紀表志¶
　傳之外别有載記附録之例但事雖雜然繁陳必各¶
　以類從方有條而不紊舊志於蒙段楊趙諸姓之割¶
　據青神谷女壁龍金索之幻怪錯雜紀載殊無倫次¶
　今約略以殊方軼事異蹟遺文别為四目庶少有條¶
　理¶
#+PROPERTY: JUAN 目録
<pb:KR2k0055_WYG_000-15a>¶
欽定四庫全書　　　　　史部十一¶
　雲南通志目録　　　　　地理類三(都會郡縣之/屬)¶
　　卷一¶
　　　圗說¶
　　卷二¶
　　　星野(氣候附/)¶
　　卷三¶
　　　山川¶
<pb:KR2k0055_WYG_000-15b>¶
　　卷四¶
　　　建置¶
　　卷五¶
　　　疆域(形勢附/)¶
　　卷六¶
　　　城池(闗哨郵傳津梁附/)¶
　　卷七¶
　　　學校(書院義學書籍附/)¶
<pb:KR2k0055_WYG_000-16a>¶
　　卷八¶
　　　風俗¶
　　卷九¶
　　　户口¶
　　卷十¶
　　　田賦¶
　　卷十一¶
　　　課程¶
<pb:KR2k0055_WYG_000-16b>¶
　　卷十二¶
　　　經費(賞䘏附/)¶
　　卷十三¶
　　　水利¶
　　卷十四¶
　　　積貯¶
　　卷十五¶
　　　祠祀(寺觀附/)¶
<pb:KR2k0055_WYG_000-17a>¶
　　卷十六(上/下)¶
　　　兵防(師旅考附/)¶
　　卷十七¶
　　　封建¶
　　卷十八(上之二下之一/下)¶
　　　秩官一¶
　　　秩官二(武秩使命公署附/)¶
　　卷十九¶
<pb:KR2k0055_WYG_000-17b>¶
　　　名宦(忠烈附/)¶
　　卷二十(上/下)　(中/)¶
　　　選舉一¶
　　　選舉二(武科辟薦附/)¶
　　卷二十一(上/下)¶
　　　人物一¶
　　　人物二¶
　　卷二十二¶
<pb:KR2k0055_WYG_000-18a>¶
　　　列女¶
　　卷二十三¶
　　　流寓¶
　　卷二十四¶
　　　土司(種人附/)¶
　　卷二十五¶
　　　仙釋(方技附/)¶
　　卷二十六¶
<pb:KR2k0055_WYG_000-18b>¶
　　　古蹟(塚墓附/)¶
　　卷二十七¶
　　　物産¶
　　卷二十八¶
　　　祥異¶
　　卷二十九¶
　　　藝文一¶
　　　藝文二¶
<pb:KR2k0055_WYG_000-19a>¶
　　　藝文三¶
　　　藝文四¶
　　　藝文五¶
　　　藝文六¶
　　　藝文七¶
　　　藝文八¶
　　　藝文九¶
　　　藝文十¶
<pb:KR2k0055_WYG_000-19b>¶
　　　藝文十一¶
　　　藝文十二¶
　　　藝文十三¶
　　　藝文十四¶
　　卷三十¶
　　　雜記¶
#+PROPERTY: JUAN 提要
<pb:KR2k0055_WYG_000-20a>¶
欽定四庫全書¶
　雲南通志¶
　　提要¶
　　　　(臣/)等謹案雲南通志三十卷¶
　　　國朝大學士鄂爾泰等監修雲南在漢本屬益州¶
　　　　後為南詔所據至元代始入版籍其有地志¶
　　　　則始見于唐然傳于今者僅有樊綽之蠻書¶
　　　　所紀皆六詔山川歴年既久舊迹多湮証之¶
<pb:KR2k0055_WYG_000-20b>¶
　　　　於今相合者十無一二明史藝文志載太祖¶
　　　　初平雲南詔儒臣考定為志書六十一卷今¶
　　　　已散佚他如楊慎之滇程記滇載記諸書掇¶
　　　　拾成篇不免掛一漏萬謝肇淛所註滇畧號¶
　　　　為善本然所述止于明代¶
　　　本朝康熙三十年始草創通志稍具規模猶多¶
　　　　舛畧雍正七年鄂爾泰總督雲貴奉¶
　詔纂輯乃屬姚州知州靖道謨因舊志増修凡為門¶
<pb:KR2k0055_WYG_000-21a>¶
　　　　三十門為一卷乾隆元年書成後任總督尹¶
　　　　繼善等具表上之其間視舊志増併不一如¶
　　　　圖之有説及府州縣題名皆補舊志之所無¶
　　　　大事考使命師命諸目舊志所有而冗複失¶
　　　　當者則刪去之又課程原附鹽法閘壩堰塘¶
　　　　原附城池今皆别自為門綱領粲然視原本¶
　　　　頗有較理焉乾隆四十五年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR2k0055_WYG_000-21b>¶
　　　　　　　　總　校　官　(臣/)　陸　費　墀¶
