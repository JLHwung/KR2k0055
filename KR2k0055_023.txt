# -*- mode: mandoku-view; -*-
#+TITLE: 雲南通志
#+DATE: 2015-08-24 22:43:11.318319
#+PROPERTY: ID KR2k0055
#+PROPERTY: BASEEDITION WYG    
#+PROPERTY: JUAN 卷二十三 
<pb:KR2k0055_WYG_023-1a>¶
欽定四庫全書¶
　雲南通志卷二十三¶
　　流寓¶
　　滇雲萬里難逾蜀道躡履而至者鮮矣然自漢唐¶
　　以來賢士大夫或宦遊而買支遁之山或避地而¶
　　築少陵之室清風髙躅有足挹者若夫晦迹從亡¶
　　批鱗遣戍精誠所貫薄日月而感風雷稽彼芳踪¶
　　頑㢘懦立不且與蒼山滇海竝垂不朽乎其他騷¶
<pb:KR2k0055_WYG_023-1b>¶
　　人羈客如雍陶賈島輩大雅不羣逺投蠻徼亦空¶
　　谷足音也志流寓¶
雲南府¶
漢¶
　蘇文達(籍貫未詳東漢建武丙辰從伏波南征交阯/事平瘴疾發不能歸及愈遂為散人遨遊山)¶
　　(水明帝永平戊午來滇至新羅邑即今安寧與郡/主阿樹羅為友歿樹羅立廟祀之相傳安寜温泉)¶
　　(乃其所/開云)¶
唐¶
<pb:KR2k0055_WYG_023-2a>¶
　賈餘絢(蜀人善屬文尤長於書寓/雲南西爨王碑其手書也)¶
　閭邱均(成都人與陳子昻杜審言齊名武后時官博/士尋罷後從唐九徴為管記南中碑碣多出)¶
　　(其手西爨王碑暨河東州刺史王仁求/碑其撰文也有臨水亭詩載藝文志)¶
　賈島(字閬仙范陽人能詩寓雲南/有送雍陶入蜀詩載藝文志)¶
　雍陶(成都人寓昆明有送裴/璋還蜀詩載藝文志)¶
明¶
　劉謹(山陰人洪武中父戍雲南兄又以督運死京師/謹六嵗問家人曰雲南在何方家人以西南指)¶
　　(之輒朝夕向西南遥拜年十四瞿然曰雲南雖萬/里天下豈有無父之子哉治裝尋父歴六月抵雲)¶
<pb:KR2k0055_WYG_023-2b>¶
　　(南艱辛萬状遇父於逆旅相持號慟俄而父患瘋/痺欲以身代戍而國法戍邊者惟十六以上嫡長)¶
　　(男始得更替於是復歸攜伯兄子往而兄子亦尚/孱不得代又復歸悉鬻家貲以往盖三往返雲南)¶
　　(始得歸/其父焉)¶
　王紳(字仲縉義烏人贈學士禕之子也宋濂一見奇/之曰華川有子矣蜀王聘之教授蜀郡紳痛父)¶
　　(奉使死難遺骼未返邱隴白王走雲南慟哭行求/奠酒於死所仰天一號幾絶滇人感愴稱王孝子)¶
　　(建文即位召為國子博士修太祖實録因上言父/死節状贈禕官賜諡文節後改諡忠文明文臣有)¶
　　(諡自/禕始)¶
　唐循仲(浙江淳安人長於詩洪武中父宗喜戍滇未/行卒兄凱仲例當代戍循仲憫兄無倚願與)¶
<pb:KR2k0055_WYG_023-3a>¶
　　(偕行居數載兄以疾終循/仲竟哀痛而歿人皆悲之)¶
　樓璉(金華人以明經歴官藍田縣知縣廣東道/御史洪武間謫戍雲南後詔還有居夷集)¶
　平顯(字仲微杭州人洪武間應孝弟力田為廣西藤/縣令降主簿尋謫戍於滇博學能文西平侯沐)¶
　　(英請於朝除伍籍為/墪賓著有松雨軒集)¶
　費良弼(呉興人洪武初以蘇州太守謫戍來滇每旦/擐甲執殳登陴風雨罔懈西平侯沐春禮遇)¶
　　(之為建庖室於城舖之側以㓜軍一人置爨忽數/日堅卧不起西平遣人候其疾弼曰疾痛則無宫)¶
　　(車已晏駕矣後十餘日哀詔果至蓋夙精天象也/初崇正門在西南直下羊市街弼言其不利因改)¶
　　(闢於東尋/召為博士)¶
<pb:KR2k0055_WYG_023-3b>¶
　冦鼎(字良用偃師人年十二能詩隨父比部郎克仁/戍滇後以文學舉郡庠博士不就著有池蛙餘)¶
　　(響啟䝉/韻畧)¶
　逯昶(字光古懐慶人洪武初戍滇/通經術能詩賦著有方外集)¶
　陳謙(字以遜蘇州人寓昆明别/號禾齋能詩有禾齋集)¶
　蘇珵(號信菴池州人寓昆/明能詩有信菴集)¶
　董菩(字徳善號蒲石生鄞縣人/寓昆明能詩著蒲石集)¶
　劉有年(字大行沅州人洪武中以明經薦拜監察御/史尋辭職養母忤㫖罰輸通州站役檢閱儀)¶
　　(禮逸經十八篇上之命付史館建文中起知太平/府有治聲北平師至有年不迎安置昆明與王忠)¶
<pb:KR2k0055_WYG_023-4a>¶
　　(文子紳道義相許黔國知其賢遣子就學常有寓/軒詩曰乾坤間氣中物各有所寓俯仰觀宇宙萬)¶
　　(物森然具鴻鴈翔朔南蜉蝣寄朝暮軒居悟深情/於焉幾居處嘯傲心獨明其中得真趣後交阯平)¶
　　(起擢按察司/僉事卒於官)¶
　鄭旭(字景初閩縣人洪武十一年以學行薦為國子/堂儀上幸太學親選才徳兼備者十人以傅太)¶
　　(子旭居第二後以蜚語謫雲南建文時起高安學竹/訓導卒旭精心經學著有詩經總㫖初學提綱咏)¶
　　(稿等/書)¶
　朱琳(字士林泰興人洪武/間以詩累安置雲南)¶
　李儼(字民望籍貫未詳永樂間湖廣僉事以忤㫖戍/滇寓晉寜為人剛正里有爭悉質之卒以客終)¶
<pb:KR2k0055_WYG_023-4b>¶
　耿琦(字慎安鳳陽人太學生明初泗國公耿再成孫/都督耿忠子正統間遊於滇卜居晉寧雅好詩)¶
　　(書不樂仕進卒葬州東萬松山黔國/公為置墓田碑記子孫世居於州)¶
　王曇(字夢雲號芸窻山陰人博學通經史尤工於詩/正統間代父從軍雲南人延為塾師教誨里閈)¶
　　(子弟皆知向學/著有芸窻吟稿)¶
　劉福成(字以徳别號元崖山人浙江開化人善風角/推歩正統初從王驥征麓川再從侯璡征貴)¶
　　(州多所贊畫冦平予之官不/受附籍宜良年八十餘卒)¶
　黃良卿(字廷正號硐山江西撫州人博學能詩嘉靖/間遊宜良鄉人延為師一時士大夫多出其)¶
　　(門/)¶
<pb:KR2k0055_WYG_023-5a>¶
　陳振琦(號二韓黄巖人博洽能詩尤精鍾繇書法結/社為文一時風雅宗之崇禎末年任安寧州)¶
　　(守後棄官居宜良今鳳/山之原有二韓先生墓)¶
　鄧凱(江西吉安人明末舊臣後祝髮為僧寓居昆陽/州守童復晊為結庵於暘光寺後以詩自娯時)¶
　　(或狂嘯痛哭/居數年還籍)¶
曲靖府¶
明¶
　彭綱(籍貫未詳𢎞治間以翰林謫戍曲靖/有才名郡中學者師事之多所成就)¶
　諸葛元聲(不知何許人萬厯間𨼆名為諸昌貞至郡/以賣筆為業一日見郡中諸生㑹課閲其)¶
<pb:KR2k0055_WYG_023-5b>¶
　　(藝曰諸公文固佳但題㫖尚未透徹援筆改正數/藝羣相推服因請入書院教授生徒所著有咏水)¶
　　(集五經闡藴詩雅詞林等/集後與弟元敬歸故鄉)¶
　熊週(字六有江西臨川人淹貫經史兼工書畫萬厯/間遊學至陸凉州人士從受業者為文皆有法)¶
　　(度可觀由是生徒日衆遂家焉提學范允臨/見其文奇之有學冠全滇質非凡品之目)¶
　呉侯(江南江寧人明光禄寺卿棄官遊滇寓居羅平/大灑馬邑為人端方高潔著有紛游草惟暉堂)¶
　　(等/集)¶
　王有詔(字世綸蜀人明末隨父宦黔中因流冦陷蜀/舉家被害寓宣威讀書談道性情和藹年九)¶
　　(十餘雖盛暑必整衣冠能作小楷如米粒/大匀淨端莊森然可法人稱有古君子風)¶
<pb:KR2k0055_WYG_023-6a>¶
　潘昌(字燕如號裕庵浙江山陰人博學能文尤長於/詩弱冠挾策入都不遇放懷山水到處輒有題)¶
　　(咏明末寓宣威與郡刺史王鼎鉉相友善郡人士/學詩詞者皆師事之著有方城草滇南草數十卷)¶
臨安府¶
明¶
　王奎(字景常松陽人洪武初任懐逺教諭累擢山西/右參政以事謫戍臨安博洽多才詩文高古滇)¶
　　(士多從之遊後召還修高廟實録遷翰/林侍讀永樂間陞學士有南詔玉堂稿)¶
　韓宜可(字伯時山陰人洪武間山西布政同王奎謫/戍臨安行誼純篤能詩文一時士大夫多尊)¶
　　(禮之使子弟受學後陞都/御史臨安立二賢祠以祀)¶
<pb:KR2k0055_WYG_023-6b>¶
　王文徳(山西文水人由進士洪武間除岷府/長史王不法遂棄官遊滇家於河西)¶
　解守(江南句容人為諸生有文名洪武二年選為邑/訓導被誣謫戍河西洪武三十二年以軍中通)¶
　　(經儒士召入翰林除江西袁州府訓導欲大用㑹/北平兵至以建文舊臣仍發戍所𨼆居教授邑士)¶
　　(多出/其門)¶
　常昇(懷逺人開平王遇春次子襲封開國/公以抗北平師安置臨安尋以憂死)¶
　常繼祖(昇子永樂間安置臨安攜其祖像以隨尋召/至京賜鈔幣遣歸生子寜寜生復𢎞治五年)¶
　　(録功臣後曰常遇春佐皇祖定天下有大功今其/子孫降在氓𨽻朕甚不忍其加恩承祀乃以復為)¶
　　(南京錦衣衛指揮使嘉靖間/又封昇裔孫元振為懐逺侯)¶
<pb:KR2k0055_WYG_023-7a>¶
　李灝(字仲和臨川人天順間入滇至石屏與學/正王驥詩文倡和給事中羅晟敬禮之)¶
　趙友能(籍貫未詳官御史以事謫通海結/獨秀軒於秀山古松下王奎有記)¶
　楊明哲(清江人孝廉成化間由四川丹稜教諭左遷/石屏河泊所益肆力於文諸生執經問字屨)¶
　　(常滿焉所著/有述古集)¶
　閻閎(山東臨清人嘉靖初吏科給事中謫䝉自縣丞/寓建水作正已堂記後召還閎在臨安探巖穴)¶
　　(之勝今有山/洞即以閻名)¶
　尹革(河南人嘉靖間任兵科給事中時楊慎以議禮/謫戍革上疏諌亦被斥為太和縣丞因寓䝉自)¶
　　(遂家/焉)¶
<pb:KR2k0055_WYG_023-7b>¶
　趙雪濤(江西人多技能先世宦滇因遇變流落臨安/隠於市計所得足一日費即閉門賦詩書學)¶
　　(董其昌甚工後遊/雞足山莫知所終)¶
　劉孝思(字維則湖廣攸縣人能詩明末入滇至石屏/州牧聞其賢館焉抱疾自知不起取所著詩)¶
　　(文盡焚之衆窆/於南壇之陽)¶
　呉鼎(江南人官禮部因流冦之變託跡緇/衣歴覽名勝寓居㠄峩著作甚富)¶
　畢山人(初不言其生平明末遊至石屏愛異龍湖島/遂寓焉常為人相地有奇驗一日危坐語人)¶
　　(曰予逝矣㨂書籍詩草焚之尚遺有手/鈔陰符南華諸書今州西有畢山人墓)¶
　黃河清(號陸終子湖廣江夏人因流冦阻於滇初寓/臨安東門市後慕石屏山水之勝遂往棲焉)¶
<pb:KR2k0055_WYG_023-8a>¶
　　(精易學星算尤長於詩多感慨/激烈之致卒葬州西黒龍坡)¶
澂江府¶
元¶
　伊喇(䝉古人官右丞遊滇至澂江愛華蔵寺山水遂/卜居其地以詩書自娯足不履城市卒葬於寺)¶
　　(之半/山)¶
明¶
　張澥(河汾人元末舉進士授迪功郎洪武/中因事南遷寓於澂江以文學名)¶
　王昭(字仲彰贑縣人官陜西監察御史洪武間/以言事謫戍河陽教授生徒多所成就)¶
<pb:KR2k0055_WYG_023-8b>¶
　李彦和(長興人洪武間謫戍於澂/能詩文邑人士多從受學)¶
　李恂(彦和子工詞翰𨼆/居教授士林重之)¶
　劉茝(字文季四川富順人明翰林寓居河陽工詩文/風流豪放鄉士大夫多從之遊著有愛蓮軒集)¶
　　(萍滇/信筆)¶
本朝¶
　陳文偉(江西舉人流寓路南有學識/尤精於易學者各得其𫝊)¶
武定府¶
明¶
<pb:KR2k0055_WYG_023-9a>¶
　程濟(績溪人建文時官編修精邵子先天之學北平/兵入帝落髮從水闗出濟易服為道人隨帝至)¶
　　(滇未幾遍遊蜀粤吳楚而往來嘗住武定獅山濟/委曲翼衞歴四十載供給使令聴順無忤嘗奉命)¶
　　(述從亡𫝊藏之山巖名從亡隨筆正統間從帝還/京入大内乃嘆曰今日方終臣職矣復還滇焚庵)¶
　　(散徒今獅山有建文祠/與像並祀從亡諸公)¶
　郭節(連州人建文帝舊臣也帝出亡節變姓名號雪/舫和尚因尋帝至滇常振衣千仞出袖中一册)¶
　　(朗誦不知何書見人至仍貯袖中避他處每登獅/山盤陀石上亦取袖中册讀之去來或經年後不)¶
　　(知所/往)¶
　黃直(常州人累官侍中改按察使建文帝出亡直遁/遊䕫慶間永樂七年入滇訪帝偶遇馮㴶於市)¶
<pb:KR2k0055_WYG_023-9b>¶
　　(一見愕然相持入山哭語移日且言此後無復相/見至十年復入滇與㴶㑹同還病於途帝自衡山)¶
　　(歸見/之)¶
　馮㴶(黄巖人官刑部司務永樂元年從建文帝出亡/至滇止永嘉寺變姓名稱馬二子或馬翁或塞)¶
　　(馬先生尋奉命去十年復至滇時帝先出遊衡山/訪㴶㴶不遇題詩寺壁云夜夢何奇特龍飛天漢)¶
　　(津朝回滄海曲夕過滇池濱光雯皆五色蜿蜒無/損鱗淵田變化間張主藉高旻比見黄直來相持)¶
　　(哭宻語竟日即剷詩去帝聞㴶至滇亦還於途間/蕭寺廡下見二病者即㴶與直也俄俱死葬於寺)¶
　　(東帝題其石/曰兩忠之墓)¶
　葉希賢(松陽/人)楊應能(杞縣人建文時葉官御史楊官/吳王府教授建文帝将出亡發)¶
<pb:KR2k0055_WYG_023-10a>¶
　　(高帝遺篋有僧牒衣具三帝與葉楊遂分牒祝髮/為僧帝名應文葉名應賢楊仍名應能葉楊與程)¶
　　(濟等終始隨帝備歴諸險以永樂元年至滇永嘉/寺後徙居永昌白龍庵帝與程濟東行留二人守)¶
　　(庵及帝還庵為有司所毁葉楊等遂從帝遊浪穹/構茅庵於赤壁山下程濟筮之得剥之坤濟曰剥)¶
　　(盡而順吉也然龍戰之詞有凶永樂/十年三月楊卒四月葉卒並瘞庵東)¶
　程亨(澤州人檢討建文/從亡臣同入滇省)¶
　焦雲(籍貫未詳永樂六年同黄直/至滇七年從建文帝東行)¶
　史仲彬(吳江人為徐王府賓初建文帝出亡曰吾今/往滇南依西平侯彬曰不若且止於是至呉)¶
　　(江主彬家兩閲月由襄陽廖平家乃抵滇時永樂/元年正月也二年帝復至彬家留三日制衣履而)¶
<pb:KR2k0055_WYG_023-10b>¶
　　(去八年彬偕程亨郭節來滇尋帝各獻方物十五/年彬復赴滇遇帝於大喜庵二十二年彬來滇訪)¶
　　(帝相值旅舍因同至彬家宣徳九年帝以㑹稽/之遊至吳江時彬已死帝慰勞其子悲悼乆之)¶
　謝秉鉉(字石生浙江山陰人明末守武定勇於為民/不避權貴解官後貧不能歸武民愛戴迎居)¶
　　(和曲西村後卜居禄勸念多村因家/焉尋卒元謀令馬之鵬為立墓表)¶
元江府¶
明¶
　周官(江西人美手儀能詩工草書性剛直敢言明末/棄官遊滇從臨安入元江一時士人多所請正)¶
　　(後卒/於郡)¶
<pb:KR2k0055_WYG_023-11a>¶
本朝¶
　鄧魁春(號梅菴江西撫州人學問綜博能讀百氏書/尤工制舉業順治元年遊學至元江教授生)¶
　　(徒宏奨後進郡中/人士多所成就)¶
大理府¶
唐¶
　杜光庭(青城人寓滇以文章教䝉氏嘗書䝉詔徳化/碑精妙有法卒䝉學士爨泰葬之於玉局峯)¶
　　(麓其子死葬騰衝龍鳳山清平官張羅疋並為立/廟按宋居白幸蜀記光庭杜陵人遊成都𨼆青城)¶
　　(山年八十五卒於蜀苐舊志載光庭/卒葬又實有據並存其説以備叅考)¶
<pb:KR2k0055_WYG_023-11b>¶
　鄭回(籍貫未詳西瀘令為南詔所獲尊以/師禮使教其子弟後説南詔歸唐)¶
明¶
　汝南王有勲(周王橚次子永樂中封汝南王得罪於/父文皇遣至雲南居大理能詩文所著)¶
　　(有無為/寺記)¶
　鄒衢(湖廣興國人永樂初任鶴慶府經歷廉介不茍/秩滿不能歸寓於趙州子孫蕃衍世有科第)¶
　穆孔昭(不知何許人天順間寓居浪穹善吟咏逢人/輒教以孝弟所居不蔽風雨非力不食作竹)¶
　　(枝詞寓化導/鄉俗之意)¶
　謝廷菃(號古溪四川富順人嘉靖間吏科給/事中言事謫太和縣尉以風節稱)¶
<pb:KR2k0055_WYG_023-12a>¶
　許鴻(字子羽福建人明末宦滇後因兵亂卜居太和/之古生能詩興至輒攜一觴於水邊柳下吟咏)¶
　　(自適先是遇兵變斷其右掌以左腕書能作/懐素大草鴻以左腕自號人亦稱為左腕云)¶
　汪蛟(字辰初徽州人明末宦滇以中原多故避亂至/榆愛太和古生傍水因僑寓焉博學工詩為人)¶
　　(簡靜有志操/後歸黄山)¶
　朱藴鑑(武昌人明末宦滇值沙定洲孫可望之變遂/祝髪為僧名不錯字衷白結庵於浪穹縣之)¶
　　(標山題曰楚雲坐卧三十年惟/與唐泰相往來善奕工吟咏)¶
　徐𢎞祖(號霞客江南江隂人性好遊覽遍歷天下名/勝崇禎間遊至賓川愛雞山之勝遂止焉著)¶
　　(雞山志四卷/後以病歸)¶
<pb:KR2k0055_WYG_023-12b>¶
楚雄府¶
明¶
　黃輔(巴縣人成化間以舉人任南安學正後寓廣通/聚徒講學士類賴其陶成卒知縣蒋哲營葬於)¶
　　(東山今其子/孫猶在南安)¶
　蔣良珙(湖廣黔陽人崇禎乙亥拔貢任新化知州有/威惠聲後署南安篆值土酋普沙煽亂撫輯)¶
　　(甚勞及流冦入滇棄官隱遁於&KR1095;嘉之竹箐/冦帥聞其廉能屢遣使徵之堅節不屈尋卒)¶
姚安府¶
唐¶
<pb:KR2k0055_WYG_023-13a>¶
　李善(江夏人有雅行淹貫古今號為書簏顯慶中累/遷崇賢館直學士兼沛王侍讀為文選註敷析)¶
　　(淵洽表上之賜賚頗渥出為潞王府記室叅軍/遷涇城令坐與賀蘭敏之善流姚安遇赦還)¶
明¶
　黃守鍾(江西人宋黄庭堅之/裔宦於姚遂家焉)¶
　偰士忠(江南溧陽人明學士偰斯之/裔官於姚有惠政因卜居焉)¶
永昌府¶
元¶
　托克托(䝉古人順帝時為中書左丞至正中自請出師/討徐州賊朝臣上章留行不果遂假便宜總制)¶
<pb:KR2k0055_WYG_023-13b>¶
　　(兵馬破賊於徐州又破張士誠於高郵城外哈瑪/爾忌功嗾御史表賽音等劾之詔削官爵安置淮)¶
　　(安龔伯遂曰丞相常受宻㫖宜一意進討且勿開而/詔托克托曰是與天子抗也如君臣何遂受詔既)¶
　　(臺臣又論其謫輕再徙雲南之騰衝知府高惠欲/事以女辭曰吾罪人也安敢念此後再徙阿恰齊)¶
　　(之地哈瑪矯/詔遣使鴆之)¶
明¶
　范從文(字復之崑山人文正公十三世孫洪武中以/國子生奉使稱㫖擢監察御史改戸部總部)¶
　　(主事以罪謫戍荘浪復改戍金齒十年赦歸以薦/為金華訓導所著有小學章詁宗牒譜遺後齋集)¶
　　(若干/卷)¶
<pb:KR2k0055_WYG_023-14a>¶
　姬思忠(樂亭人元參知政事洪武初歸附授監察御/史後以事編置金齒律身以禮夷俗化之)¶
　劉寅(崞縣人洪武庚戍進士江西僉事謫金齒貨藥/訓䝉所著有武經直解傷寒脈賦標幽賦註其)¶
　　(自銘曰少遊滹陽老滯永昌道不遂其初志心終/焉而遑遑研窮典籍著述文章愧無補於名教徒)¶
　　(取笑於大方知非思改得善慮亡幸獲享於中夀/即九原而徜徉萬厯間巡撫陳用賓祀於㑹城與)¶
　　(漢王褒明楊/慎為三賢云)¶
　髙莘(山東人洪武中以起居注謫戍金齒時武臣強/横累欲延為館賓免其役莘不從乃使之守門)¶
　　(終日執殳㑹大雨彌旬衣履/狼籍殊無戚容其耿介如此)¶
　葉學則(徳興人博雅善歌詩洪武中召對稱旨/擢奉訓大夫後謫居永平以文雅化俗)¶
<pb:KR2k0055_WYG_023-14b>¶
　周志鋐(字元亮永安人進士洪武初官翰林以/事謫戍金齒精春秋人稱節孝先生)¶
　徐有貞(初名珵字元玉吳縣人天順改元以迎復功/特進柱國武功伯尋以論誣殺于忠肅罪編)¶
　　(金齒居歸休庵一小室執殳/守城不異行伍三年賜還)¶
　易恒(字可久長沙人正統中戍昆明復徙騰衝積學/篤行郡人賴其薰陶善書工詩文著有思誠稿)¶
　楊慎(字用修四川新都人父廷和以無子禱於神夢/神以五代夏魯奇應之曰武臣也輔以中庸十)¶
　　(八章遂生慎年十一擬過秦論後舉正徳庚午鄉/試第三卒未會試第二廷試第一授修撰嘗奉命)¶
　　(祀江瀆以父命見楊文襄公於京口觀所藏書無/不言言成誦慎大懼益發憤讀書武皇數遊幸慎)¶
　　(上書諫不報遂移疾歸世宗繼統起慎為講官講/尚書金作贖刑篇言大憝不可贖盖指罪璫張銳)¶
<pb:KR2k0055_WYG_023-15a>¶
　　(于經等以進金得免云㑹大禮議起慎同毛澄范/鏓毛玉諸臣力諌又公倡跪門之議帝怒下慎獄)¶
　　(十日内再杖之創甚斃而復甦遂戍永昌時滇之/御史郭楠上疏乞宥議禮諸臣被詔下獄自是無)¶
　　(敢救慎者居頃之安鳳變起困木宻所慎戎服往/援與副使張莪謀固守官兵與賊戰城外慎促城)¶
　　(内兵開門夾攻之賊敗去安寧守欲𣙜民鹽牛稅/慎謂此刀錐者宜推與民軍官以濬海口役為利)¶
　　(督丁夫六千人下海民苦之慎作書箴告當事俱/報罷戍滇三十五年凡兩迤郡縣名勝皆與其士)¶
　　(大夫相倡和放浪湖山究心著述暫歸蜀者再晚/欲長歸已七十餘而滇士有讒之撫臣王昺者昺)¶
　　(俗戾人也使四指揮以鋃鐺鎖來慎不得已至滇/則昺已墨敗然竟不能歸病寓蕭寺以歿䘮還藁)¶
　　(葬新都北門外數百武穆宗即位贈光禄少卿諡/文憲昔毅廟問注張星厯官不能對以問慎慎曰)¶
<pb:KR2k0055_WYG_023-15b>¶
　　(栁星也世廟問矞宇嵬瑣四字慎即舉荀子非十/二子篇以對其後詢明第一博聞之士或曰慎世)¶
　　(廟為之/黙然)¶
　程源(四川人有才名崇禎進士知明運将終/不受職遯居永平山中為亂兵所害)¶
　祝璀(徳興人儒士性耿介工詩文尤善易謫戍騰衝/尋宥歸從學者留之講易遂家焉年七十餘猶)¶
　　(讀書/不輟)¶
　季思友(不知何許人工於琴寓保山蕭寺時有紅光/滿室嘗鳴琴以自樂詩云焦尾絃難續思賢)¶
　　(憶幾回不同箕子操堪比蔡邕徽片片黄花/落聲聲栁絮飛陽闗人已逺秋雨掩柴扉)¶
　周東華(不知何許人本姓崔明季甲申之變自燕京/遁至騰越改姓名為周東華居騰之寳峯寺)¶
<pb:KR2k0055_WYG_023-16a>¶
　　(甞數月辟穀口不談釋道之言人以儒理叩之則/亹亹不倦曽題毘盧寺一聨云殿古含煙冷楼空)¶
　　(得月多騰諸生吳茂桂等延於雪山師/事之著有雪山集二十四篇後更隠去)¶
　呉延齡(字永夀餘姚人以賢良薦授清潤教諭因上/言謫戍大理後調騰越遯跡屯伍以終其身)¶
鶴慶府¶
明¶
　車文琮(臨川人父業商寓籍劍川生文琮幼勤學登/鄉薦知彭山縣有廉聲卒於官郡人士多出)¶
　　(其/門)¶
　宋守拙(字王賓蜀人以明經佐貴州思南府有惠政/尤善詩古文辭解組後家於鶴拙言行端方)¶
<pb:KR2k0055_WYG_023-16b>¶
　　(里黨服其嚴正長子珍徳/守其家訓人稱有父風云)¶
　黃河圖(字十五籍貫未詳明戸部主事棄官尋訪天/下名蹟至鶴因家焉善詩尤精皇極經世學)¶
順寧府¶
明¶
　曹應昌(號石霞麻城人明崇禎己夘解元癸未進士/博學多才父巽之明末為雲州佐解官居順)¶
　　(寧尋卒應昌來滇迎櫬資斧不給遂寓順凡山水/名勝多所題咏後卒於滇大理府推官楊兆傑挈)¶
　　(其櫬/歸)¶
　陳璠(字瑕無四川内江人明崇禎間仕至戸部員外/後棄官來遊順寧太守請於育賢館談經以授)¶
<pb:KR2k0055_WYG_023-17a>¶
　　(學者郡士多出其門所著有才/子驚夢集五卷育賢館志四卷)¶
本朝¶
　楊應鶚(闗東人任貴州貴陽府同知呉逆叛因不受/偽職安置順寧大兵入滇偽留守郭壯圖恐)¶
　　(鶚倡衆内應移檄偽將令致之死鶚遂自縊其側/室佟氏先投繯死雍正三年知府范溥訪其藁葬)¶
　　(於荆莽間為起/雙墓立碑記之)¶
永北府¶
明¶
　周良臣(湖廣人舉神童正徳間聞北勝有神童/張宗楚不逺三千里訪之因寓居焉)¶
<pb:KR2k0055_WYG_023-17b>¶
麗江府¶
明¶
　敖毓元(江西新喻人進士成化二十一年因奏劾李/孜省僧繼曉謫為麗江臨西縣丞博聞強記)¶
　　(淹貫經史著有鐘彛集後起擢/衡州知府累官禮部左侍郎)¶
䝉化府¶
明¶
　王汝敬(字敬夫山西代郡人寓䝉教授生徒敦尚禮/法䝉俗一變後回籍成進士名重晉陽時謂)¶
　　(之山西/王道學)¶
<pb:KR2k0055_WYG_023-18a>¶
　曹學(字行之號大狂蜀人嘉靖初客遊滇西性豪放/能詩草書遒勁更精於畫性嗜酒居榆之中和)¶
　　(峯日繋錢與壺於驢背遣入城市酒人知為曹之/驢也取錢貯酒復遣而歸偶雪夜墜驢驢以身覆)¶
　　(之得不死後同楊慎寓䝉居數年卒/他日驢經其墓蹢躅哀鳴撞死於側)¶
　張登雲(貴州烏撒人寓定邊縣㑹猓賊屯營七顆哨/登雲謀刼其營賊覺悉衆渡河登雲左持弓)¶
　　(右執刃所向披靡斬賊先鋒賊圍之斫/其左足登雲猶奮勇直前兵敗被殺)¶
　¶
　¶
　¶
<pb:KR2k0055_WYG_023-18b>¶
　¶
　¶
　¶
　¶
　¶
　¶
　¶
　雲南通志卷二十三¶
