# -*- mode: mandoku-view; -*-
#+TITLE: 雲南通志
#+DATE: 2015-08-24 22:43:11.369383
#+PROPERTY: ID KR2k0055
#+PROPERTY: BASEEDITION WYG    
#+PROPERTY: JUAN 卷二十五
<pb:KR2k0055_WYG_025-1a>¶
欽定四庫全書¶
　雲南通志卷二十五¶
　　仙釋(附方/技)¶
　　自青牛西去白馬東来羽客緇流盛行中土矧山¶
　　峙老君地隣天竺漸染最乆服習尤深者耶夫釋¶
　　老之學自東周後漢以還時有盛衰而終莫能廢¶
　　則以其道要乎致虚守寂葆性全真内可淡嗜欲¶
　　之私而外可郤身名之累雖與儒者修身淑世之¶
<pb:KR2k0055_WYG_025-1b>¶
　　道㫖趣不同而願力之堅深精神之凝一固有不¶
　　甚懸殊者茲編所錄類多翛然出世吐棄一切適¶
　　志清虛游神冥漠誠得其沈靜髙眀之意而踐之¶
　　綱常倫敎政事民物之間安見二氏之必無與於¶
　　儒術㢤至於曲藝専長茍臻超絶利濟一時亦未¶
　　可没而不𫝊也志仙釋方技附焉¶
雲南府¶
唐¶
<pb:KR2k0055_WYG_025-2a>¶
　道　清(郡人楊氏子精硏内典有苦行感現觀音大/士逺近化之䝉氏號融通大義法師化日有)¶
　　(彩雲出火中舌根/不壞色若蓮花)¶
　覺　印(郡人號脫空戒律精嚴母亡廬墓刺血寫經/學道於五臺飛錫滇池結茅以居名曰樂道)¶
　　(晚歸五䑓沐焚而逝三日異香不散其/焚化處相𫝊獲舎利數百產芝三蕚)¶
元¶
　蓮峯禪師(名宗照劍川段氏子祝髮受具遍歴諸山/了逹祖乗至正間遊晉寧東山謂似曹溪)¶
　　(遂建盤龍寺居焉一日沐浴書偈云三界三途何/佛何祖不破便有能破便無擲筆而逝門人塔全)¶
　　(身於寺師以八月十九日/生至今中秋滇人禮之)¶
<pb:KR2k0055_WYG_025-2b>¶
　大　雲(不知何許人或云少以羲經登進士居長安/邸中夢大士拊其背曰子於空門大有宿縁)¶
　　(覺而白光滿室香氣襲人因棄官禮天覺和尚祝/髮遊天臺山習止觀晚年入滇棲三泊大雲山創)¶
　　(華嚴寺因號大雲緇流聞風屨滿/蘭若中統間還大都不知所終)¶
　無　照(曲靖普魯吉人父仕元生照於安寧離襁褓/即暝目趺坐髫年依本郡虎邱寺雲巖薙髮)¶
　　(後詣天目謁中峯本眀言下契悟嗣臨濟二十世/還曲靖搆菴棲息菴有龍湫墮葉觸波必遭風雨)¶
　　(照安禪制之龍徙去遂即其地創正法寺尋入昆/眀梁王建佛嚴寺於太華山以居之示寂後得舎)¶
　　(利纍纍於靈骨/門人建塔寺左)¶
　迦　羅(姓趙氏通唐梵諸書大徳間昆眀池有蛟化/為羙少年挑淫婦女父老請治之羅遣黒貌)¶
<pb:KR2k0055_WYG_025-3a>¶
　　(蠻奴擒至以水噀之化為蛟斬之/蠻奴即大黑天神也後不知所終)¶
　蘇忠先(安寧人事母極孝性喜飲放逹不羈家貧力/學諸子百家無所不究負母入岱晟山中結)¶
　　(廬耕食自娱得異人授役龍術松材村田苦無水/即鑿龍泉清冽異常灌溉山田凡數十頃一日元)¶
　　(使者齎金帛往召蘇應諾欵使者於山中至夜半/屋宇四圍俱金龍繞現有吞噬狀使者駭而逃焉)¶
　　(里人稱為真/隠先生云)¶
眀¶
　劉真人(名淵然贑州人年十六師趙元陽授大丹訣/能呼風致雨洪武間被召擢右正一永樂初)¶
　　(遷左正義尋謫滇居北山龍泉/觀洪熙初召還賜號長春真人)¶
<pb:KR2k0055_WYG_025-3b>¶
　賀真人(名以正昆眀人神采秀發超然物表師劉真/人盡得其秘被召&KR0663;至靈演法左正一賜號)¶
　　(洪濟/真人)¶
　劉真人(號可成洪武間居祿豐之南隅有仙術城中/苦無水真人為掘大井於東街水清冽而甘)¶
　　(邑人利之西河有水怪渡者多遭沉溺真人以符/籙除之其害乃已後奉詔詣京禱無不應封降魔)¶
　　(真/人)¶
　趙　護(太和人家世習降龍法𫝊至父賜洪武間召/入京賞賫甚厚遣還護迎父至滇會滇池孽)¶
　　(龍為厲滇人詣護求治之/護坐海口演法龍去患除)¶
　楊用廣(號雷谷餘姚人遇異人得五雷法永樂初以/事謫宜良祈禱輒應八十餘容如少年一日)¶
<pb:KR2k0055_WYG_025-4a>¶
　　(謂門人曰三日後雨雪/吾脫塵凡矣至期果然)¶
　梁道士(不知何許人居易門有道術易門艱於泉梁/以蠟為三龍置隙地俄湧三泉其上泉之龍)¶
　　(止一目今泉中魚亦一目又有/廟在石澗山梁檄神一夜移之)¶
　布　張(昆眀人有異術甞為一嫗作豫修齋嫗持所/寫文示張一見盡焚嫗曰書此數日矣今卒)¶
　　(然何以辦此張曰具十筆硯一夜可成嫗潛窺見/十人皆同貌五皷書畢張於送神時伏地不起諦)¶
　　(視惟衣冠在地而已後又有人數見焉直指使以/為妖欲收之乃趨黔國公家乞白布一丈坐其上)¶
　　(令兩徒掖之走少頃抵安寧黔國請其術張畫門/於壁以手叩之門啓中有宫室甚麗黔國疑不入)¶
　　(俄而無有其幻異類如此甞欲以術傳僧鐵峯峯/不受遂示蛻於&KR1980;山之虛凝菴已而鄉人復遇於)¶
<pb:KR2k0055_WYG_025-4b>¶
　　(大/理)¶
　劉士寛(江西人幼而目盲年十六遇異人以金鎞投/之遂眀因授其術年八十餘自蜀入滇齒髪)¶
　　(不衰入夜篝燈兀坐不睡其談尊生以養氣為主/年九十忽見數軰入稱青城山使者迎為觀主遂)¶
　　(逝是日太平寺僧夢寛取茗十餘斤/且言欲入蜀僧異而訪之始知已死)¶
　張善信(通海人寓安寧因誦經有省後遇異僧&KR0157;至/天竺示以蓮臺善信見為火坑不敢渡僧貽)¶
　　(土一撮水一瓶以歸久之大悟宗㫖居二十餘年/化去人取土塑像傾水於地遂湧甘泉至今不絶)¶
　永　亨(字道隆昆眀人住山三十餘/年頓悟宗㫖化後舎利無數)¶
　雲山和尚(昆眀人幼祝髪精戒律宣徳間召至京演/菩提妙義授僧錄司左覺義遣歸大學士)¶
<pb:KR2k0055_WYG_025-5a>¶
　　(金幼孜作/詩送之)¶
　古　庭(昆眀丁氏子七嵗出家禮慈宗名善賢復禮/百巖改名善堅御史張某見而竒之曰此子)¶
　　(三十年後當佩祖印隨入金陵謁無隠令看萬法/歸一語晝夜叅求忽閱圓覺經至身心俱幻遂劃)¶
　　(然自釋再走金臺返滇省喟然曰目前境界非我/能畱死去生來安可息也復遊貴州尋入蜀脇不)¶
　　(至席心地發眀時年止二十三耳正統間叅無際/授印記𫝊臨濟二十三世號古庭旋歸滇開堂歸)¶
　　(化寺法侣雲集𢎞治六年示寂塔/全身於寺東所著有山雲水石集)¶
　淨　輪(號大巍郡人俗姓康得法古庭倡無際宗風/成化中卓錫都城創萬福寺道法大振别號)¶
　　(竹室有/竹室集)¶
<pb:KR2k0055_WYG_025-5b>¶
　真　圓(昆陽楊氏子幼祝髪為普照寺僧後叅無際/得法每入定甞至數日父母殁廬於墓側豫)¶
　　(知寂期眀太史楊/慎為著松風菴記)¶
　豁　渠(姓鄧内江人年二十遇異人授以無為之㫖/遂棄去諸生一日玩壇經有省聞道川拈金)¶
　　(剛經頌瑩然眀徹及入青城山耳邉甞有報將然/事者語同叅玉峯峯曰修行被鬼神勘破乃落靜)¶
　　(境耳時有内監邀渠供養至之夕内監夢神責云/汝以劣相妄希大道覺而告之渠遂辭蜀入滇至)¶
　　(大理李元陽館於三塔寺為落髪因寄玉峯云太/湖落髪一佛出世以渠初號太湖也晚益超悟甞)¶
　　(謂在雲南所得是相外消息在嶺南所見是相内/光景再抵武陵叅道林凡宇内名山無不遊歴後)¶
　　(不知/所終)¶
<pb:KR2k0055_WYG_025-6a>¶
　如　慧(號寳峯蜀賈也入滇以五利起家已而變起/室中遂祝髮於大德寺禮佛三十載履跡穿)¶
　　(石直指李柄親叩法要逺近来謁者無虛日慧不/勝煩乃攜徒無礙入伏牛山臨化作偈遣徒謝衆)¶
　　(而/去)¶
　段頭陀(晉寧人朱顔白髪徉狂市中毎食松栢葉有/叩者輒為囈語時出一二言根極㣲妙偶過)¶
　　(南闗指市廛云某處至某處當/火既而武定難作如其所指)¶
　李破罐(不知其名居於宜良巖泉山石洞常攜破罐/入市凡有所得無論鹽米蔬果俱入罐中煨)¶
　　(食若無所得即拾鵝卵石煨食人問之曰芋也取/食果芋每於龍泉洗罐翻裏向外洗淨仍翻如故)¶
　　(因呼曰李破罐/後不知所終)¶
<pb:KR2k0055_WYG_025-6b>¶
　徐道廣(昆眀人嘉靖時修真於楚䧺之元真觀能書/符咒水除&KR1090;役使鬼神禳災祈雨時黔府瘟)¶
　　(疫醫不能療遣使求符遇道廣於烏龍寺方食活/鱣即以鱣血書二符使笑之道廣起擲一符於水)¶
　　(田中忽見鱣百餘以首捧符使始驚訝持符入府/每夜見符上火光燭屋疫遂止其餘靈異不可殫)¶
　　(述後封雷/霆都吏)¶
　提脚道人(姓名不傳萬厯初至滇住北郭外龍王廟/以䋲提左足趾而行佯狂笑謔人不能測)¶
　　(天明入城乞食晚歸其所有門卒思窘之日未晡/即欲閉門道人已至甞披一衲終嵗不滌亦無垢)¶
　　(又時至蓮花池吐腸出洗一夕至塚間化去葬廟/側滇人有遊武當者遇於南巖宫衣服顔貌如舊)¶
　　(云/)¶
<pb:KR2k0055_WYG_025-7a>¶
　萬　卉(安寧州龍應寺釋子童年即瞽甞背誦華嚴/經八十一卷㴞㴞如湧泉時有獨契禪宗之)¶
　　(號/)¶
　本　源(昆陽甸頭村人萬厯二十九年棄家為普照/寺僧遂遍謁名山歴吴楚閩粤東至普陀落)¶
　　(伽山北渡青徐燕冀出邉塞轉而至秦由秦入蜀/登峩眉山經一十三載後歸結庵碁盤山息止觀)¶
　　(御史傅宗龍慕其戒行往迎之住錫普賢寺念碧/雞闗下數十里紆廻曲折雨苦泥濘募工自夏家)¶
　　(窰至省障水築堤修橋梁成坦道行旅/便之其生平功行類此年九十四坐化)¶
　本　鐵(字定堂嵩眀李氏子年十四謁道心薙髪誠/實精進遍&KR0663;名山三十餘年大有所得歸至)¶
　　(曲靖有按察唐豫夢神僧次日見鐵與夢相符為/重修東山梵刹謂人曰此禪師再来人也後至本)¶
<pb:KR2k0055_WYG_025-7b>¶
　　(郡清水塘建勸善樓至雞足建寂光禪寺居十有/八載諸方僧謂之當代宗師一日謂衆云撒手歸)¶
　　(来路不迷靈機煞活在全提㡬回力盡/心圓處坐脫孃生鐵靣皮端坐而逝)¶
　昌　容(號權實昆眀趙氏子七嵗出俗十九圓具掩/闗六年後叅余山和尚得法更號定峯開堂)¶
　　(說法僧徒雲集容自幼究心内典時有靜會每經/行林下機之所觸即成吟咏示寂之日索筆留偈)¶
　　(曰不作凡不作聖圓明一㸃無虧無賸/書竟趺坐而逝有嘯獅山語錄行於世)¶
　釋　禪(號本無昆眀人俗姓張名初俊性頴悟博渉/經史萬厯間落髪召至京授以僧錄司左善)¶
　　(世賜紫衣銀鉢如鳩摩羅什歸與副使馮時可友/善後卓錫麗江府請建悉檀寺著有風響集老子)¶
　　(註解楞嚴懺禪/師頌諸集行世)¶
<pb:KR2k0055_WYG_025-8a>¶
　讀　徹(號蒼雪呈貢人俗姓趙戒行堅苦有才名崇/禎間遊江南住華山與董其昌陳繼儒吴偉)¶
　　(業唐宇昭軰友善有金陵懷古詩云石頭城下水/淙淙西望江闗合抱龍六代蕭條黄葉寺五更風)¶
　　(雨北門鐘鳳凰已去臺邉樹燕子仍飛磯上峯抔/土當年誰敢盜一朝伐盡孝陵松示寂後江浙名)¶
　　(士以詩唁者甚衆吴偉業一章曰說法中峯語句/真滄桑閱盡剰閒身宗風實處都成教慧業通来)¶
　　(不礙塵白社老應空世相青山我自笑詩人縱教/落得江南夢萬樹梅花孰比鄰其愛惜如此吳中)¶
　　(至今/誦之)¶
　羅國珍(安寧人崇禎間以敗木破瓦架屋於永安橋/側日拾暴骨瘞之遇人輒令念佛父亡廬墓)¶
　　(哀毁骨立一日往辭州守曰某日道人欲回去人/嗤其癲至期黎明坐橋中念佛闔郡往觀有讚其)¶
<pb:KR2k0055_WYG_025-8b>¶
　　(生西方者國珍頓足曰/即此便是言訖而逝)¶
　大　千(河南人崇禎間住淨蓮寺山苦無水師拜經/百日泉忽湧出值嚴霜烈日甞露坐山野間)¶
　　(有飯之者隨多寡輒盡/或數日不食亦不饑)¶
本朝¶
　靈　藥(湖廣人天童法嗣順治十八年来滇住富民/之九峯山時荆榛翳蔽野獸逼處人不敗入)¶
　　(藥卓錫於此虎豹潛踪清泉湧出/乃開山建寺八載功成留偈而逝)¶
　無　語(迤西人住富民靈芝寺誦經靜室冬不爐夏/不扇者三十餘年時趺坐山巔雉鳥羣集土)¶
　　(人所供衣食咸分給貧乏康熙二十年忽聚衆告/曰老僧来年此日與衆别矣至期果沐浴而逝室)¶
<pb:KR2k0055_WYG_025-9a>¶
　　(中異香三/日不散)¶
　溥　畹(號蘭谷江南人戒行精嚴康熙四十二/年入京請梵本藏經来滇建樓貯之)¶
(𠡠賜名報國寺幷經滇人多敬禮之/御書詩匾開壇講)¶
曲靖府¶
唐¶
　阿闍黎(段姓人呼段長老幼得驅龍術不事符牒凡/請禱立應人有自逺方来迎者但令先往其)¶
　　(人抵家彼已/先在坐矣)¶
明¶
<pb:KR2k0055_WYG_025-9b>¶
　鏡中長老(正統間住南寧真峯山苦行四十餘年夜/甞以念珠撒地一一探之仍掐貫成串竟)¶
　　(夜不寢侍者問何苦如是曰不苦不真吾以伏魔/耳一夕有盜入室勒取衣鉢欣然與飲食遣之比)¶
　　(曉尚旋繞廊廡間相率膜拜還其物乃慰之歸後/以建寺卜地得一龍潭祝曰爾借我地爾亦有功)¶
　　(次日泉果遷於山巔今/泉溜樹杪繞寺廊焉)¶
　所　菴(名真澄郡人張氏子年十五慕玉龍發光和/尚思見之適園中柿熟欲取作供甫登樹遽)¶
　　(墮地昏昏入夢中赴光座下光曰汝事辦否曰已/辦及甦猶仆墮處遂悟生死不在色身乃禮光受)¶
　　(五戒年十八謁古梅於曲江為薙髪且令遍恭天/下名師澄至北都歴叅諸㝛久之至千佛寺依徧)¶
　　(融遂嗣融後甞往来五臺創/寺雞足每開講多所發明)¶
<pb:KR2k0055_WYG_025-10a>¶
　大　千(大同人七嵗出家来滇居南寧玉龍庵庵苦/乏水師䖍拜山㘭中得水一泓年五十餘徹)¶
　　(夜誦經虎常守户/後百嵗無疾而逝)¶
　道　蓮(字白齋蜀人也初来郡住朗目山苦行自持/採山蔬自給幷日而食山下人有布施者則)¶
　　(曰吾不湏此爾當以之孝養父母守戒律絶/世故居山足不至城市土人呼為碧眼神僧)¶
　朗目大師(號慧光郡人李氏子萬歷間得法於嶽禪/師次叅徧融䝉印可居桐城金谷岩跪誦)¶
　　(華嚴經三十年忽悟曰佛祖寧為一家設乎遂出/世旋至京師請藏歸住普照寺講楞嚴未畢忽辭)¶
　　(衆端坐而逝上聞賜金/立塔於朗目山之髙峯)¶
　惟　敬(號梵庵貴州人俗名洪上於崇禎十年與兄/洪中避亂来尋甸鍾靈山時寺僧欲創一庵)¶
<pb:KR2k0055_WYG_025-10b>¶
　　(有數人同夢二獅登榻及旦二洪至坐榻上願祝/髪於此遂留主庵庵名音吼甞有虎至惟敬馴服)¶
　　(之不復咥人樵牧見之不避惟/寺中有吉㓙將至則虎為之吼)¶
本朝¶
　道　瑞(蜀人俗姓王年十三祝髪於奉聖禪院初名/景瑩㓜即留心宗㫖其師一日講楞嚴至七)¶
　　(處徴心八還轉見問其師曰心是何心見是何見/師不能答遂徧叅諸方得悟上乗順治間至郡住)¶
　　(府東山報恩寺建大悲閣奉大士/像開堂說法夀七十三端坐而逝)¶
　海　航(字濟舟馬龍人孔氏子㓜不茹葷二十得度/戒行髙潔通宗門要㫖開律堂於覺照庵逺)¶
　　(近宗之康熙十五年八月初四日集衆示偈曰虚/空非大我身非小要知靣目眀月皎皎端坐而逝)¶
<pb:KR2k0055_WYG_025-11a>¶
臨安府¶
明¶
　姚　成(郡人少孤磊落不喜章句慨然慕冲舉術人/勸之娶不應俄遇異人飲以酒香氣馥郁仰)¶
　　(觀天表若有所見遂能言風雨隂晴及休咎事雜/以滑稽人咸異焉手搴一芭蕉葉四時皆有青色)¶
　　(又晨起戲為人致書燕邸此暮果/持手扎而歸居無何失其所在)¶
　王　盤(通海人日與羣兒嬉戲元夜以一竹竿令羣/兒閉目騎之風聲盈耳至一大郡銀花火樹)¶
　　(駭人心目夜半歸謂之/曰適往江南觀燈耳)¶
　風揺頭(姓名無考𢎞治間至石屛敝廬垢席坐卧不/常狂呼嫚語人不能測有問者輒揺頭因呼)¶
<pb:KR2k0055_WYG_025-11b>¶
　　(風揺頭一日湖内有船欲覆乃以手作/扶掖狀遂得濟比登岸跡之不知所往)¶
　温　成(號大機魯人叅禪見性居府/西指林寺化時年一百二十)¶
　畔　富(新興人幼不茹葷依天常寺受戒遊通海渉/秀山相水&KR0890;乃於東北石筍叢起處以杖穿)¶
　　(之水隨/下洩)¶
　法　建(通大乗能詩文正徳間為石屛諸天/寺主號悟機和尚沐浴端坐而化)¶
　慧　心(號玅空通海馬氏子祝髪秀山不識文字惟/反觀㝠坐常禮觀音大士十年如一日忽感)¶
　　(甘露灌頂之異遂通諸經過目能誦遇禱雨黙/然危坐靈雨應之後至省城建笻竹寺居焉)¶
　無竆和尚(嶍峨蔡氏子母戴氏夢日輪當空有娠及/生不茹葷甫離襁褓便知趺坐長而出家)¶
<pb:KR2k0055_WYG_025-12a>¶
　　(落髪遍&KR0663;名山說法開堂聲/重京國化於武定之獅山)¶
　楊善哉(眀末寓三泊雲龍山一佛殿旁居常裸體或/數日不食或一日數食喜看書每冬浴澗中)¶
　　(夏日圍爐人問道輒云善哉善哉故人以名之居/三載遊府城普菴寺先日云將歸去次日告寂)¶
　桂　輪(河西人初不知書後遊京師受三昧法戒忽/頓悟精解内典崇禎間為皇堂都講衍大乗)¶
　　(經賜紫衣鉢杖號毘尼和/尚年八十餘無疾而逝)¶
本朝¶
　李金階(字建白郡庠生生有異質目光射人性篤孝/嗜學精於易親殁蕭然有出塵志避跡山中)¶
　　(一日有道士求濟建白以鹽與之既去鹽復在故/處追之不及歸而漸狂或長卧經月不食或一餐)¶
<pb:KR2k0055_WYG_025-12b>¶
　　(斗粟不飽或雪中赤身卧石上久之遂能前知言/多竒中城南有石洞伏蟒傷人建白居之患遂絶)¶
　　(除夕題詩有眀年辭别/舊家鄉之句隔嵗果卒)¶
　劉可成(寧州人年三十𨼆華盖山結廬古塚旁僅容/膝能前知禍福多隠語使人自悟有以非義)¶
　　(之物進者輒呵拒之晚年辟穀日飲酒雖履霜卧/雪無寒色年七十鬚髯復長齒落更生一日書偈)¶
　　(云亥時閉子日開七十餘年去/復来遂坐化越七日香軟如生)¶
澂江府¶
眀¶
　黙　然(新興人幼入空門苦心叅悟年八十端坐說/偈曰寂寂寂空空空還元妙認祖宗回光照)¶
<pb:KR2k0055_WYG_025-13a>¶
　　(本来同呀眀月/與清風乃示寂)¶
　李熹吾(新興人遊江湖學道七十餘年至廣通羅川/寺見羣蜂旋繞中殿欲止熹吾開&KR0109;呼曰来)¶
　　(来来盡納之須臾不見謂人曰吾其逝矣沐浴/具衣冠辭衆坐化是日兩迤知識莫不見之)¶
本朝¶
　鐵道人(趙姓河陽人少孤未婚娶慕太乙皇極之理/學之數年一日忽癲狂行歌市中數日不食)¶
　　(亦不饑性喜鐵取鐵釧約兩臂鐵篐為腰帶鐵箸/鑽匙及刀劒之類咸繫之身約百餘觔行路鏘鏘)¶
　　(然人飲之酒醉則枕鐵而臥無所苦皆呼為鐵道/人後遊彌勒蘇氏家言禍福多竒中一日蘇他往)¶
　　(語其弟曰汝兄出我欲歸不及别矣沐浴瞑目而/逝其弟哭曰吾兄供師三載竟不待其回而一言)¶
<pb:KR2k0055_WYG_025-13b>¶
　　(訣别乎有頃復開目曰趣兄回我/待之次日蘇回合掌致謝而逝)¶
　黄天順(新興人不婚娶徉狂行乞有遺以衣履者盡/著之旋脫於道上每出羣兒環繞捶擊無怒)¶
　　(色能吞銀銅瓦礫或戲與巴豆丸者服數十粒無/恙康熙二十七年按察許宏勲贈以金不受拾零)¶
　　(星小塊嚥之/後不知所在)¶
武定府¶
眀¶
　補鍋匠(無姓名不言以啞子稱永樂間常憇獅山往/来村落間業補鍋有從學者不索謝但令負)¶
　　(擔前行數載人不識也一日於南門外獅山道上/㨂柴枝作三字云要南下安然而逝土人異之收)¶
<pb:KR2k0055_WYG_025-14a>¶
　　(棺木未瘞越三日屍不見/傳啞子又在省城補鍋)¶
　邉　遁(正徳間住獅子山土婦鳳氏往謁不為禮且/曰汝不修行當為厠蟲矣鳳怒夜遣人刺之)¶
　　(至則為巨人所縳雞鳴更使徃視亦被縛懇請於/遁乃以法釋之因拂衣去鳳又使人邀之業渡金)¶
　　(沙江矣遥顧使者曰/若主真當變蟲竟去)¶
　牧　童(郡人幼時牧牛山中與同儕對奕忽遇異人/教之棋遂無敵以此名於一時後遍遊江湖)¶
　　(回至黔西逆旅間忽/遇前人呼之偕去)¶
　王来豫(號景雲精通元理煉丹/祿勸仙臺山後屍解去)¶
本朝¶
<pb:KR2k0055_WYG_025-14b>¶
　真　一(吳人幼業儒不偶流俗欲遍歴海内名山遂/薙髪雲遊至滇住元謀法林寺手不釋卷工)¶
　　(書法於釋典/多所闡發)¶
廣西府¶
眀¶
　唐風子(瀘人知書事父孝朝為人傭暮則歌咏父亡/走山中妻餽食不顧好與兒童戲人以風子)¶
　　(呼之嚴冬大雪卧石上蒸汗如雨衣敝以䋲綴牛/馬骨披焉或食鐵及瓷瓦齒聲楚楚好事者趨謁)¶
　　(叩禍福皆不答有時謾語又切中其隠㣲一日取/刀刈草頃之客有乗騎来者唐取草飼馬且曰不)¶
　　(聽吾言故至此馬為淚下崇禎末嘗語人云滿眼/皆沙又云水来矣沙難留矣乙酉以後始悟所謂)¶
<pb:KR2k0055_WYG_025-15a>¶
　　(沙者指定洲水指流寇耳丁亥為寇卒/所執逼令速殺刄至其頸白氣湧出)¶
元江府¶
眀¶
　月光道人(正徳間雲遊至郡結茅金鰲山麓兀坐不/言日啖菜根少許如是數年忽不知所在)¶
　　(人往覓之見壁間書一絶云壺中夜夜種金蓮劍/光飛過赤霞天蓬莱此去無多路只在山人拄杖)¶
　　(前始知/其仙矣)¶
　陳羽士(嘉靖間棲東山玉皇閣神氣俊爽目光如電/呼嘯風雷無延晷刻郡甞旱輿至城中甘露)¶
　　(隨注居二十/年蛻化去)¶
<pb:KR2k0055_WYG_025-15b>¶
大理府¶
後漢¶
　楊波逺(時地莫考相傳為東漢人唐永徽中常騎三/角青牛遊蒼洱間後遇迦葉波於三陽峯下)¶
　　(以石案設供具石長廣丈許逺止/以一手持之後不知所終石今存)¶
唐¶
　沖舉仙(棲蒼山鶴雲峯四十餘年常坐一石或時與/人奕一日辭衆曰當以明日行矣次午果登)¶
　　(石乗雲/而去)¶
　夀　海(姓周氏南詔時三年不雨請天竺僧白胡師/禱之雲布無雨師以竿撥雲雨隨竿注不能)¶
<pb:KR2k0055_WYG_025-16a>¶
　　(遍及師曰汝國必有聖僧盍往求之或告南天祠/有其人王召不赴與師往謁乃夀海也師見海即)¶
　　(拜王驚問對曰吾師也王視其額上有五字印遂/禮敬之因請雨救民海曰昔湯旱七年以身代犧)¶
　　(六亊自責天乃雨此人君有道格天之騐今王殺/及無辜天地閉鬱不知悔罪何從得雨王乃悔懼)¶
　　(誓不虐民/已而果雨)¶
　道　安(河東瞼人住大常寺嘗欲建浮圖有洪水自/蒼山漂木石至工遂成羅筌島有蛟為害及)¶
　　(安建寺於上害遂息化之夕室有毫光五彩及茶/毘頂骨現奄室利伽訶阿六梵字人以寳瓶盛其)¶
　　(骨化為水或謂/為文殊化身云)¶
　惟　中(姓張氏傳荷澤正𣲖建法滇/中自是衲子知有曹溪矣)¶
<pb:KR2k0055_WYG_025-16b>¶
　李成眉(人稱李賢者初建寺蕩山祝曰寺若久佛當/從室中至次辰五華樓佛像已在殿中南詔)¶
　　(重建崇聖寺時成眉為司廚侍者殿成南詔謂衆/曰殿中三像以何為中尊衆未及對賢者厲聲曰)¶
　　(中尊是我王怒其不遜流之南甸無何坐化甸人/茶毘瘞之塚時有光商人以為寳也啓其骨貨之)¶
　　(富人購造佛像光如故王聞而/異之遂迎奉於崇聖寺作中尊)¶
　青　牓(葉榆人姓楊氏每講/經時有雨花之異)¶
　施頭陀(葉榆人通禪悟勤禮誦宗家以為得觀/音圓通心印其法嗣皆以道行聞於時)¶
　小　澄(南詔時雞足山僧也與二僧同住一菴澄入/城乞食南詔王問其識何法門澄云能令死)¶
　　(者生極樂國或願生入棺中試之王如言屬澄起/棺開視則誠死矣王代懇丐活澄許之其人復甦)¶
<pb:KR2k0055_WYG_025-17a>¶
　　(言所生境界與澄言同後還舊庵問食於二僧二/僧曰汝在城乞食許久不裹糧来反欲食耶逐之)¶
　　(澄遂走叩迦葉石門門訇然中開澄入二僧追至/門已閉如故乃大悔恨焚身門外焚處生柏二株)¶
　　(或謂澄迦/葉化身也)¶
　張建成(喜州人唐時入覲過成都大慈寺適寺鐘新/成僧戒曰擊鐘一聲施金一兩建成連扣八)¶
　　(十僧驚問故曰南使張建成也僧嘆曰/佛法南矣遂為更名成化受心宗而歸)¶
　白伽師(南詔時尊為國師時天旱饑饉師/衣食萬衆皆取給室中盖神化也)¶
五代¶
　午正和尚(往下闗東津梁寺段/思平興復曽豫知之)¶
<pb:KR2k0055_WYG_025-17b>¶
宋¶
　無言和尚(李氏子甞持一鉢入定鉢内火光出則晴/白氣升則雨一日講法華經有老人来聽)¶
　　(聽畢乗風雷去衆驚/問之曰洱海龍也)¶
　慈　濟(洱海東北有危石懸立峻壁下臨深/淵濟日拜佛其上至今呼為禮拜石)¶
元¶
　照　本(夙有慧根遍恭名宿嘗詣天目謁中峯將至/峰語其徒曰當有客自雲南来汝持鏡迓之)¶
　　(本至見鏡曰師敎我矣徒問故曰吾名照本師令/我照見本来耳徒白峯峯竒之留數年盡得法要)¶
　　(日贈以歌序嘗語趙孟頫謂雲/南三僧皆堪負荷照本其一也)¶
<pb:KR2k0055_WYG_025-18a>¶
　妙觀和尚(至元間講華嚴經感金甲神現像之異集/楞嚴纂要註十卷又誦金剛經有白光如)¶
　　(輪久而不散作金剛方語集觧一卷又有華嚴心鏡元/談輔翼及外集諸書皆發明宗旨茶毘日舍利瑩然)¶
　圓　護(大理人號念菴初號無念遊大方見中峯和/尚中峯以羅什捧鉢永嘉無念無生之㫖叩)¶
　　(之答曰我之無念異乎所聞什師過在絶念不起/永嘉過在任念自起二皆有偏念也我之無念則)¶
　　(心體靈湛寂然不動如鏡鑒象如燈顯物未甞毫/髪隱也中峯深肯之為作無念字說甞夢神授書)¶
　　(法凡書字右腕洞如水晶因號為玉腕禪師崇/聖寺佛都二大字竝石刻證道歌皆其手書)¶
眀¶
　無　極(名法天太和感通寺僧洪武癸亥走閒道入/覲獻白駒一山茶一上臨軒納之茶忽開一)¶
<pb:KR2k0055_WYG_025-18b>¶
　　(花上喜親為詩紀之勑翰林院學士/賦詩以賜厚慰遣還詩載大理志)¶
　楊　黼(太和人自號存誠道人孝友慈和甘貧力學/園中桂樹盤結如樓黼巢居其上日註孝經)¶
　　(硯水自溢母卒葬畢即隱雞足山凡二十年卒之/日凡親友之家皆見其登門作别或又見於安寧)¶
　　(道中焉崇禎壬午河西李元祺赴選得大理訓𨗳/以便道詣武當有僧来謁自稱大理府學楊黼浼)¶
　　(祺寄語於家祺許之及至下闗見黼南去數呼不/應抵任問諸生方知為永樂聞人因為立碑表其)¶
　　(里曰桂樓/先生故里)¶
　芮道材(少業儒從劉真人習棲神煉氣之術曽殄峩/崀蛟除䝉化祟宣徳初召見賜都紀馳驛歸)¶
　　(創棲霞觀居/之尋屍解)¶
<pb:KR2k0055_WYG_025-19a>¶
　髙　娘(一名谷女趙州白崖人年十三尚不能言其/兄從征東川相距二千里一日谷女忽開口)¶
　　(欲餉其兄家人喜其能語試裹飯與之躡其後至/盤陀石入水洞而去未㡬歸道軍中亊甚悉更命)¶
　　(送新衣易舊衣皆不爽遂日送餉以為常一日忽/謂家人曰兄回矣遂騎常所牧白豬豬化為象乗)¶
　　(雲而去今盤陀/石水洞猶存)¶
　陶　浚(瀾滄人性㢘勤精道術祈禱神驗不受人財/忽語人云上帝召我為三天門置簿都史遂)¶
　　(端坐/而逝)¶
　大　空(名興徹洱海人初師雞足定堂誓立禪永不/坐卧後往孤鳥寺叅天竺掩闗蕩山學楞嚴)¶
　　(於邱光禪師每定三日光訊曰得法喜乎曰如是/如是翹一足立無欹斜晚住獅子山一日報衆為)¶
<pb:KR2k0055_WYG_025-19b>¶
　　(别香烟既盡聞空/中佛聲漸向西去)¶
　寳　月(燕人棲趙州白崖之小王寺每人市輒暫憇/於張姓者之家因求寄居張不解月歸語其)¶
　　(徒大光遂逝是日張婦產一男額有頂珠左臂肉/隆起如念珠痕光往視兒一見如舊識三嵗殤又)¶
　　(生於千户侯家狀如前甫六嵗千户令就館以待/襲職兒曰我前世為僧但願出世一日忽失所在)¶
　寳　菴(大理人長身修髯始居淨土山繼入雞足歴/九載每入塵市常依祠廟置瓢神案人以食)¶
　　(食之後至白崖忽謂衆明日虫蝗寺示寂行至塔/所趺坐說偈曰吾三十年寂而常照照而常寂奄)¶
　　(然順/化)¶
　大　智(燕人行脚至白崖每至人家見雞即索食謂/其多食蟲蟻當為度脫一日遍街衢謝衆衆)¶
<pb:KR2k0055_WYG_025-20a>¶
　　(隨之至義塜地閉目端坐/向西口吐白氣如虹而逝)¶
　拜經和尚(名興宗郡人成化間住黔省永祥寺樓誦/法華經每字一拜如此者四十年當膝處)¶
　　(版為之穿年七十刻/期鳴鼓告衆而逝)¶
　雪　軒(趙州人遊貴州永寧創菴以居題曰夢縁坐/山十四年戒行髙潔禮部差錦衣舍人蕭興)¶
　　(訪取赴京/不知所終)¶
　道　菴(太和人叅古庭和尚築室於水目九峯之閒/因聞水聲大悟再見古庭庭喜之曰居士這)¶
　　(回穩坐家中也曰某自来不出外古庭曰家中事/若何曰倒却四壁古庭肯之有鐵壁銀山都放倒)¶
　　(叮嚀珍重莫/狐疑之句)¶
<pb:KR2k0055_WYG_025-20b>¶
　海　慧(號印光葉榆楊氏子童年出家心源洞徹遍/覽大藏宏建法幢遂開雞足𫝊衣寺闡揚宗)¶
　　(教為諸名徳所推後開堂感通寺/百廢俱興李元陽與為方外友)¶
　寂　觀(號法界印光髙弟也苦行三十年叅方至燕/徧融和尚許其入室回滇至響水闗遇虎手)¶
　　(摩其頂虎逡廵而去寺僧怪之觀曰心宇㤗定尚/不見生死安知有物我吾視此亦猶蝘蜓耳年九)¶
　　(十無疾/而逝)¶
　周　禮(號徹庸雲南縣杜氏子十一嵗入雞足山師/徧周和尚周先一日夢白蓮花生於殿墀明)¶
　　(日禮至稍長篤志宗風禮觀音文習靜二十年聞/水聲大悟慧解無礙後叅大方印可於天童宻雲)¶
　　(和尚歸妙峯山開堂以棒喝傳宗人謂滇南自古/庭後二百餘年祖燈再熖實自師始著有語錄雪)¶
<pb:KR2k0055_WYG_025-21a>¶
　　(山夢/語)¶
　洪　如(號無住定逺人鄧氏子初習靜白雲山聞鉢/聲有悟崇禎間叅天童和尚愈徹性源開堂)¶
　　(雲南縣水目寺著有/蒼山集苦海慈航集)¶
本朝¶
　學　蘊(號知空洱海人九嵗辭父母入雞足寂光寺/薙髮戒行精嚴博極羣書慨然曰文字之學)¶
　　(不能洞逹性宗乃徃叅無住和尚無住示以㫖要/久之苦無入處後至玉霖軒禮萬佛名經忽大悟)¶
　　(覺身脫落内外圓眀如一輪皎月自謂快爽難以/喻人復叩證於無住無住深許之著有語錄草堂)¶
　　(集年八十無疾/登座示衆而終)¶
<pb:KR2k0055_WYG_025-21b>¶
　李炳陽(名徳全江西金谿人早年頴悟遽有飄然出/世心徧遊諸名山至滇過雲南縣得天一山)¶
　　(遂棲託焉精修苦行二十餘年一日歩松隂下/見二童子授以勑曰上帝召汝歸遂沐浴而化)¶
楚䧺府¶
唐¶
　王載元　張眀亨(南詔時棲威楚之五樓山載酒峯/頭長吟狂嘯時人未之知也一夕)¶
　　(酒酣有道人乗風而至神采煥發二子迓之曰先/生能劇飲耶道人顧笑問其姓名曰無心昌道人)¶
　　(促膝傾觴淋漓醉卧已而起别曰眀年秋風起塞/上吾當再来及期二子登眺以俟四顧凄然湏臾)¶
　　(道人至攜醇酒一瓢命二子飲張不善飲惟王子/飲之道人歡甚吟曰將得五樓眀皎月換来一頃)¶
<pb:KR2k0055_WYG_025-22a>¶
　　(玻璃風吟畢而起白雲在天彌空佳氣道人曰時/當行矣騰空而上王子隨之張子踴躍無措伏地)¶
　　(大呼道人曰子仙骨已成遲一劫耳張子遂化鄉/人瘞之塚上流光掘視得石如水晶是夜夢張語)¶
　　(曰吾功行尚缺當以骨救瘡痍試之果效遂名仙/人骨云後有謂昌無心乃呂字也遂名闔闗灘閣)¶
　　(曰呂/閣)¶
　李阿召(大理人居七局村養一黒牛日飲池水肥澤/異常因得滷泉白蒙詔開之是為黒井賜官)¶
　　(不受求為僧賜紫袈裟/井民至今立祠祀之)¶
元¶
　李　賢(定逺人黒井鳳山坊舊無水賢往丐豆腐索/之至再人曰物值㡬何但水難得耳賢笑云)¶
<pb:KR2k0055_WYG_025-22b>¶
　　(何不蚤語我即詣/山叩地甘泉湧出)¶
　源　空(郡人三嵗能誦佛號入紫溪山為僧常遊螺/髻山有虎伏崖下又遊九重巖經月絶粒一)¶
　　(日端坐而化茶/毘日祥雲羃焉)¶
眀¶
　正　玉(廣通人嘗入定於仙/羊山古樹下出神去)¶
本朝¶
　讀　禮(號見月楚雄人明崇禎間祝髪雞足遍歴諸/方至江南華山依三昧和尚囑紹律宗衲子)¶
　　(康熙十五/年入寂)¶
<pb:KR2k0055_WYG_025-23a>¶
姚安府¶
元¶
　慶禪師(居郡妙光寺山舊無泉師以/杖卓巖谷之隂泉隨出焉)¶
眀¶
　張三丰(天目人寓郡之文昌宮年餘後去之平越以/隻鞋留挂壁間長二尺題曰三丰鞋今平越)¶
　　(府有三丰脫影崖浴/仙池回生樹遺跡)¶
本朝¶
　楊和廷(名濟丹事母極孝順治乙酉值沙賊變奉母/来姚居玉皇閣時杜朝明據姚流寇遣其將)¶
<pb:KR2k0055_WYG_025-23b>¶
　　(張虎屠城和廷日端坐誦經兵入㧞刀砍之已復/還視完軀朗誦如故惟坐上木魚痕深寸許遂加)¶
　　(敬而𫝊/其事)¶
永昌府¶
唐¶
　無言和尚(姓李氏生時不哭兩手皆拳垂髫猶不能/言後有僧語其父母命造觀音像則能言)¶
　　(像成果語拳亦隨開掌有文曰無言因以為名年/十五依圓淨法師精研律論融貫教乗手書大乗)¶
　　(般若經千餘卷茶毘之日得五色/舍利遂於棲賢寺旁建塔奉之)¶
　道　超(段氏子童丱出家戒行清苦嘗於巖閒入定/有異鳥䘖花糜鹿馴卧之異年四十五示寂)¶
<pb:KR2k0055_WYG_025-24a>¶
　　(謂其徒曰切無茶毘三年後當葬我於西山之/陽及期啓視顏色如生衆歎異之遂為立塔)¶
眀¶
　志　登(馬氏子結庵龍泉門外有盜十二人夜入寢/室登禪定不動盜周視左右見案上蔬食羅)¶
　　(列皆新炊者盂箸亦如其人數盜驚駭登徐云昨/已知諸君至故囑徒豫備耳勸令飽餐仍為開說)¶
　　(果報因縁妙義羣/盜悔泣羅拜而出)¶
　黄　甬(騰越人入佑聖觀行持符籙驅邪治疾皆有/神驗𢎞治間旱兵備趙烱延術士能禱雨者)¶
　　(指揮陳儀以甬對烱延問甬甬對曰不必懸旛驅/雷但竭誠必有感也烱率闔屬齋戒數日天雨如)¶
　　(注甬自此戒行益嚴/人呼為松溪煉士)¶
<pb:KR2k0055_WYG_025-24b>¶
　祖　復(號立禪姓朱氏系出晉藩萬歷初遊匡廬茅/山薙髪為僧精修禪定脇不至席者五十年)¶
　　(後遊滇至楚䧺值旱為請雨積薪自焚雨立沛民/徳之未㡬入永昌寳臺山足不履户外數年一夕)¶
　　(說偈/而逝)¶
　薛繼茂(郡人别號青羊道人事蹟詳見郷賢任貴州/廵按時有道人来見曰公宜急告歸眀年秋)¶
　　(風起吾當至永昌一晤未㡬茂果歸道人如期至/日與講修煉法後引一青羊入茂家道人與羊忽)¶
　　(不見茂無病而卒鄉人有自大理来者見茂與道/人同行問何之曰蒼山一遊因寄語其子牆内有)¶
　　(丹書小劍小印小旗各一宜善藏之及抵永其家/方治䘮郷人𫝊其言果有前物始知茂尸解去)¶
　不二頭陀(姓任少為永昌郡吏素好道甞過一坊下/見字紙數篇書隂府律皆其所犯者遂棄)¶
<pb:KR2k0055_WYG_025-25a>¶
　　(家雲遊至應天府趺坐市中遇廵城御史責之命/都綱安揷一古寺内此寺常有妖白晝傷人不二)¶
　　(至寺趺坐夜半見蛇長數丈口如盆自上而下欲/吞之不二端坐自若叱曰吾在此爾宜速去不去)¶
　　(將誅汝頃之蛇頓入廊下遂隱不見人以此感動/捐萬金修徳普寺居之甞見其髪有五色光後坐)¶
　　(化/去)¶
　海　闊(福建人雲遊至永居沙木和石牌寺晝夜趺/坐戒行精嚴獨居數十年髪白轉黑齒落更)¶
　　(生面若童顏一百三嵗/圓寂於城東劉家庵)¶
　蓬頭道者(字洞元不知何許人崇禎間雲遊至永趺/坐市中無所求人與之錢隨給貧乏後歸)¶
　　(東山寳鼎寺每於盤石上靜坐/山禽翔集其身人以此異之)¶
<pb:KR2k0055_WYG_025-25b>¶
本朝¶
　警　秀(字補樵永昌周氏子年十一遭亂被掠至江/南為宦家子心厭富貴遂於南嶽山福嚴寺)¶
　　(為僧好學能文初師原直後從見月和尚及主徳/山忽思親遂歸永而父母已逝乃作告墓文履霜)¶
　　(咏復返徳山所著有湘/煙集倚鳴禪師語錄)¶
　徳　潤(字香谷姓俞氏隨父宦於滇每有出世心遂/於騰越雲峯山出家行頭陀行建刹接衆募)¶
　　(縁施粥以濟饑民掩埋枯骨以免/暴露後遊昆眀坐化於長樂寺)¶
鶴慶府¶
唐¶
<pb:KR2k0055_WYG_025-26a>¶
　贊陀啒哆尊者(西域僧也自摩伽國来又號摩伽陀/結茅於郡之峯頂山郡地舊為澤國)¶
　　(贊陀欲通道莫由徘徊岸側見一女浮匏於水語/陀云能呼匏至前水當得洩陀呼之不至女以為)¶
　　(行力未至言已不見陀遂入山後石室靣壁十年/女復至曰匏可呼矣浮匏令呼之果至陀乃卓錫)¶
　　(象眠山下擲念珠於水俄山/石迸開凡百餘孔水遂奔洩)¶
眀¶
　寳　山(劍川人姓張祝髮於雞足山持行精嚴後行/脚中州北僧藐其懦山隻足懸立山門七日)¶
　　(夜人驚異之叅訪/有得還山坐化)¶
　圓　道(郡人李氏子幼讀書通文理後祝髪雞足山/有苦行直叅不二真宗晚入龍華山禪定圓)¶
<pb:KR2k0055_WYG_025-26b>¶
　　(寂之日弟維方敎授廣西忽有僧趺坐泮池謂門/役曰吾鶴人也與爾師有舊可一面乎維出視之)¶
　　(則兄圓道也問所自来曰赴晉寧蟠龍會耳俄失/所在誌之則脫化日也太和楊湜韓渥為之𫝊)¶
　張道裕(劍川人自幼潛修好道遇異人授以靈術心/悟眀通能致風雨大理旱邀裕禱雨裕語来)¶
　　(使曰爾先往吾次日来使抵榆裕已先一/日至矣禱雨輒應太史李元陽與為友)¶
本朝¶
　阿哈哈摩尼(西域僧也住錫鶴慶開拓東嶽宫有定/力每夜趺坐一龕喃喃持梵呪晨起輒)¶
　　(取井泉灌其體自頂及踵雖嚴寒必日三焉鶴髪/童顏歩履如飛或叩以𨗳引術笑而不言人施之)¶
　　(金輒用以周貧乏神色/清潤年已百餘嵗矣)¶
<pb:KR2k0055_WYG_025-27a>¶
順寧府¶
本朝¶
　洪　鑑(號希有蜀人甫二嵗即失所怙恃依一友得/竒疾就大士前作誓曰願疾愈為佛弟子身)¶
　　(强拜而起汗流浃背病體霍然遂詣華嚴寺薙髪/復過妙峯山叅徹庸庸示以指要歸而精思累月)¶
　　(遂契真如順治初入鬱宻山有虎来廻環吼視作/搏噬狀希有曰汝獨無佛性耶虎長嘯去年七十)¶
　　(九趺坐/而逝)¶
　眀　通(號大安蜀人童年祝髪勇猛精進得摩訶迦/葉苦行之𫝊眀末遊滇住錫郡西華藏寺刀)¶
　　(耕火種自食其力者數十年年九十六猶日行百/里迅速如飛素與猛峒余姓善一日謂衆曰明早)¶
<pb:KR2k0055_WYG_025-27b>¶
　　(俟余某至老僧即徃水目山鑄鐘去次/日沐浴未定余果来談笑作别而逝)¶
永北府¶
眀¶
　周草窻(瀾滄衛人結菴東山下精勤道術工於水墨/卒後數日有人自省中来遇草窻於路寄回)¶
　　(朱履一隻人始/知為脫化云)¶
䝉化府¶
漢¶
　孟　優(䝉化人世居巍寳山與王帥孟獲兄弟也素/懷道念常徃来於瀾滄瀘水閒得異人授長)¶
<pb:KR2k0055_WYG_025-28a>¶
　　(生久視方藥諸書隨處濟人後主建興三年丞相/亮南征軍中誤飲啞泉者輒手足四禁而不語或)¶
　　(謂優有良藥使人往求之優進仙草立驗武侯驚/異之與語人天運會深有契焉後入峩&KR1310;山不知)¶
　　(所終子孫於/元時賜姓猛)¶
眀¶
　王　旻(蜀之華陽人永樂初寓居䝉遇異人授道術/能役鬼神召致風雨鄧川孽龍為祟請旻制)¶
　　(之旻至而龍遁去成化甲午豫知化/日應期不爽䝉化人咸以為尸解云)¶
　　方技(附/)¶
雲南府¶
<pb:KR2k0055_WYG_025-28b>¶
眀¶
　黄拱斗(字文極晉寧人性頴異多讀書旁及百家技/藝無不精究初以計偕遊京師遇隱者授觀)¶
　　(象之秘及歸每月豫書雨暘風雷及地震妖異之/事無不符合將卒先知某年月日時遍别親識盡)¶
　　(焚其書不/𫝊於世)¶
　陳鳳典(河南新野人受異人𫝊有接骨神術流冦攜/入滇呼為老神仙凡腸出骨折苟存餘息者)¶
　　(能醫治甚至易骨縫腸割肌取/鏃皆人所驚見者後卒於騰越)¶
　江天水(昆眀人精數學竒中如神居羅漢山蝙蝠洞/眀末沙酋將叛天水豫告親友曰某年某月)¶
　　(為始此地當作戰塲四十年豈可/居此危險中乎遂𨼆去卒如其言)¶
<pb:KR2k0055_WYG_025-29a>¶
　郭寓民(字螳川安寧人少業儒繼業醫能察標本精/&KR0890;訣以意用方所治輒得效人有延者昏夜)¶
　　(必趨視藥不計值樂施與岐黄術中/卓品也受冠帶榮身卒年九十有七)¶
本朝¶
　段　䋕(安寧人庠生凡天文地理隂陽律吕之書靡/不詳究著述甚富尤精岐黄之業留心濟人)¶
　　(多有/竒驗)¶
曲靖府¶
唐¶
　阿　□(馬龍納垢酋之後隱居山谷撰爨字如蝌蚪/二年始成字母一千八百四十號曰韙書爨)¶
<pb:KR2k0055_WYG_025-29b>¶
　　(人至今猶習之占天/時人事亦多應驗)¶
　閑珊居集(霑益烏蠻也精卜筮之學其法用竹/四十九枝或以雞骨代之占算輒應)¶
眀¶
　傅秉忠(江西人寓居郡城精天文豫推算来年水旱/豐歉絲毫不爽善祈禱應驗如神其弟秉安)¶
　　(亦精其術後/徙居武當山)¶
　趙汝隆(郡人精太素&KR0890;知人窮通夀夭用藥隨取草/木與之無一不痊有官病齒衂日流血數升)¶
　　(諸醫束手隆摘苦蒿令細嚼立愈有貴人餽人參/盡分送人合藥年九十六終有人遇於碧雞闗西)¶
　　(寄語家人勿慟/始知尸解去)¶
<pb:KR2k0055_WYG_025-30a>¶
　郭元谷(尋甸人有神鍼術凡為人治病按穴針之莫/不竒效或有患腸腑疾者谷針其頂門入數)¶
　　(寸腸立下敷以神膏有/頃針起腸収而疾愈)¶
　張神卜(尋甸人精數學觸物能知其終不失時刻與/人言初若不經意後悉驗人遂以神卜呼之)¶
臨安府¶
眀¶
　闞　仁(字靜齋通海人㓜業儒旁通醫理邑中有少/年持茶花行秀山中本無他恙仁遇之令其)¶
　　(速歸歸果不起其父兄請故答曰/耳色青小腸已斷其竒驗類如此)¶
　鍾士昌(字汝樸通海人敏慧絶倫善書盡及北/遊兩都筆墨益妙天啓間試畫品中書)¶
<pb:KR2k0055_WYG_025-30b>¶
本朝¶
　何　慥(字百庸石屛人先世精岐黄至慥而術更神/一日有卲某者行市中吐血數斗而仆氣已)¶
　　(絶矣慥見其血色曰未死也以獨參湯灌之而愈/王師復滇前鋒賴將軍舌本腫出不能縮□曰心)¶
　　(氣亟熱也久則飲食不下死矣炙銀器灼之腫消/再投以湯劑立愈其生平立起沉疴隔垣如見類)¶
　　(如此入西山有道者素無疾病寢不能興慥診之/曰六&KR0890;純隂為鬼所盜當午刻死竟如其言又嘗)¶
　　(為劉某診曰尺&KR0890;有怪徴後嗣其有厄乎是夕其/孫果溺水死年九十餘豫營夀藏先期與親友别)¶
　　(至期/而逝)¶
澂江府¶
<pb:KR2k0055_WYG_025-31a>¶
本朝¶
　葉文波(河陽人原名覲光少應童子試有星士推曰/君當因名而入庠旋因名而被黜葉未之信)¶
　　(後學使見其名為更覲光果得入泮次年學使為/鄭覲光怒其同名黜之文波遂棄家遊中州遇前)¶
　　(所識星士盡得其術遂返澂終身不娶居肆中以/星命隱日得錢數十即下簾與友談皆㣲玅洞逹)¶
　　(性命之㫖常以忠孝勸人蕭然自得一日詣一逹/官曰願與一棺吾明日辭公去矣至期沐浴更衣)¶
　　(與親友叙别/端坐而逝)¶
永昌府¶
眀¶
<pb:KR2k0055_WYG_025-31b>¶
　潘爛頭(永昌人㓜隨長春真人學法其頭常爛人以/爛頭呼之有疾痛徃求者即以頭上血書符)¶
　　(無不立愈水旱祈禱輒應相𫝊/其頭因誤召神為天君所擊云)¶
　王　琚(騰越人正統間王驥討麓川數載糧餉會計/未眀乃出令有能總之者陟三級琚進詣驥)¶
　　(命總之日中上其數驥甚喜及班師時授世職百/户辭曰小夫賤役非親矢石敢冒此職且世之耶)¶
　　(竟不/受)¶
鶴慶府¶
眀¶
　李徳麟(郡人精方&KR0890;能治竒疾逺近就醫者屨滿户/外會洱河東有窶人求治麟飲之藥半載方)¶
<pb:KR2k0055_WYG_025-32a>¶
　　(瘳不責報後麟以他事過洱東見渡口船將發趨/欲同舟有婦傾水濕其衣方怪之夫出則前窶人)¶
　　(也驚曰此再生我者叩留止宿未/㡬前舟覆麟獲免人謂隂徳所致)¶
　陳洞天(逸其名居羅陋川遇異人授以黄白之術丹/成以濟竆困人多徳之有丹藥遇瞽者投少)¶
　　(許光眀如平時逺近踵門求濟限為之穿晚嵗以/其所得注洞天秘典一書多屬前賢未發之㫖人)¶
　　(爭購之因號/洞天先生云)¶
麗江府¶
元¶
　麥　宗(通安州麽些人生七嵗知文字及長凡吐番/白蠻諸種書契無不通曉兼識鳥語夷中稱)¶
<pb:KR2k0055_WYG_025-32b>¶
　　(為竒/人)¶
　¶
　¶
　¶
　¶
　¶
　¶
　雲南通志卷二十五¶
