# -*- mode: mandoku-view; -*-
#+TITLE: 雲南通志
#+DATE: 2015-08-24 22:43:10.993953
#+PROPERTY: ID KR2k0055
#+PROPERTY: BASEEDITION WYG    
#+PROPERTY: JUAN 卷十六上
<pb:KR2k0055_WYG_015-1a>¶
欽定四庫全書¶
　雲南通志卷十六上¶
　　兵防(附師/旅考)¶
　　兵者國之大事而邊防尤要昔武侯南征不留兵¶
　　不運糧規模粗定夷漢相安蓋亦隨時制宜未可¶
　　因是而置詰戎設備於不事也元以前兵制無考¶
　　明設衞所軍分屯戰寓兵於農其後蒐閲不時積¶
　　玩成習衞田半入兼併武弁難供任使迨招募興¶
<pb:KR2k0055_WYG_015-1b>¶
　　而又訓練無素不足以弭冦而轉致滋冦胥失之¶
　　矣我¶
　國家廢屯衞而為招募雄師勁旅雲布星羅又日討¶
　　軍實而申儆之靡不有勇知方干城邊徼間有不¶
　　逞草薙禽獮如行無事良由措置得宜而¶
聖主訓飭将校之勤優恤戎行之厚更有以作其氣而¶
　　致其忠也今者南交稽首越裳來貢邊防寧謐軍¶
　　中有投石超距之樂百蠻有賣刀買犢之風是兵¶
<pb:KR2k0055_WYG_015-2a>¶
　　可百年不用矣然可一日不偹也哉至於歴代以¶
　　來南中陳師鞠旅勝敗得失可當兵鏡故詳紀之¶
　　俾後有考志兵防師旅考附焉¶
漢制刺史郡守皆典兵武帝置犍為郡又置西夷都尉¶
　　後平西南夷置牂牁越巂二郡以益州刺史領之¶
後漢明帝割益州西部六縣為永昌郡置西部都尉¶
三國漢昭烈帝初設庲降都督改益州為建寧郡後主¶
　　分建寧永昌更置雲南郡又分建寧牂牁為興古¶
<pb:KR2k0055_WYG_015-2b>¶
　　郡以庲降都督綏南中郎将總其兵¶
晉武帝初分益州置寧州又罷寧州入益州置南夷校¶
　　尉成帝時分寧州置安州又置䕶南蠻校尉皆以¶
　　太尉司徒大将軍大都督遥領之¶
隋文帝初置昆州後置益州總管領其兵¶
唐髙祖初仍為昆州復置檢校南寧都督寄治越雟太¶
　　宗置首領大将軍髙宗初置郎州道行軍總管後¶
　　又置姚州都督於昆明弄棟川𤣥宗始置劍南節¶
<pb:KR2k0055_WYG_015-3a>¶
　　度使領兵事遥制之後為䝉氏竊據¶
宋太祖以玉斧分疆後悉為叚氏所據兵制無考¶
元世祖初置元帥府及總管分大理為南北中三路又¶
　　分中慶路為三十七路并設宣撫安撫萬户及千¶
　　户諸管兵官¶
明洪武十六年設鎮守雲南總兵官掛征南将軍印以¶
　　黔國公沐英領之(駐省/城)轄通省衞所土司(天啓二/年設中)¶
　　(軍叅将一員旗鼓一/員衞所兵制詳後)¶
<pb:KR2k0055_WYG_015-3b>¶
　正統五年設巡撫雲南等處地方贊理軍務都御史¶
　　(駐省城隆慶四年加銜兼建昌畢節/設中軍一員天啓二年設旗鼓一員)¶
　成化十二年設曲靖兵備道(駐曲靖督曲靖尋甸/二府衞所上司兵)臨¶
　　安兵備道(駐臨安督臨安澂江廣西廣/南元江五府衞所土司兵)金騰兵備¶
　　道(駐永昌督永昌順寧/二府衞所土司兵)瀾滄兵備道(駐洱海督大/理楚雄姚安)¶
　　(䝉化鶴慶景東麗江永寧鎮沅九府衞所土司兵/  各道或副使或僉事領之天啓二年各設中軍)¶
　　(一/員)¶
　嘉靖二十四年設霑益守備洱海守備四十五年改¶
<pb:KR2k0055_WYG_015-4a>¶
　　設臨元叅将(駐臨/安)¶
　萬厯三年改設順寧守備十二年改分巡安普道為¶
　　兵廵安普道(駐省城督雲南武定/二府衞所土司兵)十三年設永騰¶
　　叅将(駐永/昌)設姚關守偹四十八年設隴把守備荍¶
　　甸守偹¶
　天啓二年設武尋叅将(駐武/定)設倘甸守偹¶
　　衞所兵制¶
　　都使司¶
<pb:KR2k0055_WYG_015-4b>¶
　洪武十五年設雲南都指揮使司都指揮使領衞二¶
　　十守禦千户所十九土守禦千户所一都指揮同¶
　　知管操都指揮管屯都指揮經歴都事㫁事司㫁¶
　　事司獄各一員各衞所三分馬歩旗軍一萬七千¶
　　五十四名七分屯軍二萬八千三百九十名舍丁¶
　　一萬六千七百三十六名軍餘一十四萬四千九¶
　　百一十二名¶
　　各衞(指揮使同知僉事皆世襲員數多少有無不/一惟掌印操屯俱考選各一員經歴一員則)¶
<pb:KR2k0055_WYG_015-5a>¶
　　(二十衞之所同其知事鎮撫千户所及馬歩旗軍/屯軍舍丁軍餘各員名多少不一俱詳各衞下)¶
　洪武十五年設雲南左衞指揮使司(指揮使三員同/知三員僉事十)¶
　　(一/員)經歴司(經歴一員/知事一員)鎮撫司(鎮撫/一員)千户所六(正副/千户)¶
　　(二十三員百/户四十三員)三分馬歩旗軍(一千二/百八名)七分屯軍(一/千)¶
　　(六百九/十八名)舍丁(五百三/十七名)軍餘(一萬五千八/百五十四名)¶
　　雲南右衞指揮使司(指揮同知五/員僉事五員)經歴司(經歴一/員知事)¶
　　(一/員)鎮撫司(鎮撫/一員)千户所六(正副千户二十員/百户五十九員)三分¶
　　馬歩旗軍(九百八/十四名)七分屯軍(一百九/十四名)舍丁(三百八/十五名)¶
<pb:KR2k0055_WYG_015-5b>¶
　　軍餘(一千九百/一十九名)¶
　　雲南中衞指揮使司(指揮使一員同知/五員僉事五員)經歴司(經/歴)¶
　　(一員知/事一員)鎮撫司(鎮撫/一員)千户所六(正副千户十三員/百户五十七員)¶
　　三分馬歩旗軍(七百九/十五名)七分屯軍(一千二百/七十五名)舎丁¶
　　(六百七/十一名)軍餘(一萬八百/二十名)¶
　　雲南前衞指揮使司(指揮使三員同知/二員僉事六員)經歴司(經/歴)¶
　　(一員知/事一員)鎮撫司(鎮撫/一員)千户所五(正副千户十三員/百户五十一員)¶
　　三分馬步旗軍(九百九/十八名)七分屯軍(五百二/十名)舍丁(一/百)¶
<pb:KR2k0055_WYG_015-6a>¶
　　(二十/名)軍餘(二千三/十名)¶
　　雲南後衞指揮使司(指揮使二員同知/二員僉事四員)經歴司(經/歴)¶
　　(一員知/事一員)鎮撫司(鎮撫/一員)千户所五(正副千户九員/百户三十三員)三¶
　　分馬步旗軍(六百二/十五名)七分屯軍(八百一/十九名)舍丁(六十/三名)¶
　　軍餘(一千五百/四十二名)¶
　　楚雄衞指揮使司(指揮使三員同知/四員僉事九員)經歴司(經歴/一員)¶
　　(知事/一員)鎮撫司(鎮撫/三員)干户所五(正副千户十九員/百户五十二員)三¶
　　分馬步旗軍(七百/七名)七分屯軍(五百三/十三名)舍丁(四百三/十二名)¶
<pb:KR2k0055_WYG_015-6b>¶
　　軍餘(九千六/十五名)¶
　　永昌衞指揮使司(指揮使二員同知/二員僉事六員)經歴司(經歴/一員)¶
　　鎮撫司(鎮撫/二員)千户所八(正副千户十一員/百户三十七員)三分馬¶
　　步旗軍(一千一/十八名)七分屯軍(三百/名)舍丁(四百五/十四名)軍餘¶
　　(二千七百/八十九名)¶
　十六年設大理衞指揮使司(指揮使二員同知/五員僉事十一員)經歴¶
　　司(經歴一員/知事一員)鎮撫司(鎮撫/一員)千户所十(正副千户六/十九員百户)¶
　　(二十/九員)三分馬步旗軍(六百/三名)七分屯軍(一千一/百四名)舍丁¶
<pb:KR2k0055_WYG_015-7a>¶
　　(二百九/十名)軍餘(一萬三百/一十四名)¶
　十七年設洱海衞指揮使司(指揮使四員同知/二員僉事七員)經歴¶
　　司(經歴一員/知事一員)鎮撫司(鎮撫/一員)千户所六(正副千户二/十五員百户)¶
　　(六十/五員)三分馬步旗軍(一百二/十三名)七分屯軍(七百六/十三名)舍¶
　　丁(九百一/十名)軍餘(七千三百/三十八名)¶
　二十年設曲靖衞指揮使司(指揮使二員同知/五員僉事十一員)經歴¶
　　司(經歴/一員)鎮撫司(鎮撫/一員)千户所五(正副千户三十員/百户五十七員)¶
　　三分馬步旗軍(八百/二名)七分屯軍(八百七/十九名)舍丁(六百一/十八名)¶
<pb:KR2k0055_WYG_015-7b>¶
　　軍餘(七千二/百四名)¶
　二十三年設平彞衞指揮使司(指揮使一員/僉事三員)經歴司¶
　　(經歴一員/知事一員)千户所二(正副千户十二/員百户十九員)所鎮撫(鎮撫/一員)¶
　　三分馬步旗軍(二百五/十三名)七分屯軍(六百四/十四名)舍丁(二/百)¶
　　(二十/四名)軍餘(一千二百/五十三名)¶
　　越州衞指揮使司(指揮/三員)經歴司(經歴/一員)鎮撫司(鎮撫/一員)¶
　　千户所二(正副千户四/員百户十員)所鎮撫(鎮撫/三員)三分馬步旗¶
　　軍(三百四/十八名)七分屯軍(八百二/十名)舍丁(三百二/十五名)軍餘(一/千)¶
<pb:KR2k0055_WYG_015-8a>¶
　　(九百二/十一名)¶
　　景東衞指揮使司(指揮使四員同知/五員僉事四員)經歴司(經歴/一員)¶
　　(知事/一員)鎮撫司(鎮撫/一員)千户所五(正副千户二十六/員百户五十員)所¶
　　鎮撫(鎮撫/八員)三分馬步旗軍(二百一/十九名)七分屯軍(五百/三十)¶
　　(三/名)舍丁(四百三/十二名)軍餘(九千六/十五名)¶
　　蒙化衞指揮使司(指揮使一員同知/五員僉事二員)經歴司(經歴/一員)¶
　　(知事/一員)鎮撫司(鎮撫/一員)千户所八(正副千户四十二/員百户八十二員)三¶
　　分馬步旗軍(二百/三名)七分屯軍(一千四百/七十三名)舍丁(五百/二十)¶
<pb:KR2k0055_WYG_015-8b>¶
　　(六/名)軍餘(三千二百/七十九名)¶
　二十七年設臨安衞指揮使司(指揮使五員同知/三員僉事十五員)經¶
　　歴司(經歴一員/知事一員)鎮撫司(鎮撫/一員)千户所五(正副千户/四十一員)¶
　　(百户五/十六員)三分馬步旗軍(三百七/十四名)七分屯軍(二千三/十六名)¶
　　舍丁(二千三/百五名)軍餘(一萬五千六/百六十六名)¶
　二十九年設廣南衞指揮使司(指揮使二員同知/四員僉事三員)經¶
　　歴司(經歴一員/知事一員)鎮撫司(鎮撫/一員)千户所四(正副千户/九員百户)¶
　　(三十/二員)三分馬步旗軍(六百三/十九名)七分屯軍(九百二/十名)舍¶
<pb:KR2k0055_WYG_015-9a>¶
　　丁(二百七/十七名)軍餘(四千六百七十名永/樂元年遷於雲南府)¶
　　瀾滄衞指揮使司(世襲指揮使一/員同知二員)經歴司(經歴一/員知事)¶
　　(一/員)鎮撫司(鎮撫/一員)千户所五(正副千户五員/百户二十員)三分馬¶
　　步旗軍(三百九/十五名)七分屯軍(一千一百/二十六名)舍丁(一千二/百二十)¶
　　(一/名)軍餘(六千二百/六十三名)¶
　三十一年設陸凉衞指揮使司(指揮使一員同知/二員僉事五員)經¶
　　歴司(經歴/一員)鎮撫司(鎮撫/一員)千户所五(正副千户十五/員百户二十八)¶
　　(員/)三分馬步旗軍(九百五/十六名)七分屯軍(五百一/十六名)舍丁¶
<pb:KR2k0055_WYG_015-9b>¶
　　(二百二/十一名)軍餘(六千六/十一名)¶
　正統二年設騰衝衞指揮使司(指揮使一員同知/二員僉事三員)經¶
　　歴司(經歴一員/知事一員)鎮撫司(鎮撫/一員)千户所六(正副千户/十七員百)¶
　　(户四十/七員)三分馬步旗軍(二百/八名)七分屯軍(一千二/百九名)舍¶
　　丁(一千二百/五十八名)軍餘(六千一百/六十六名)¶
　𢎞治七年設大羅衞指揮使司(指揮使一員同知/一員僉事二員)經¶
　　歴司(經歴/一員)鎮撫司(鎮撫/一員)千户所二(正副千户五員/百户十五員)¶
　　三分馬步旗軍(一百五/十四名)七分屯軍(二百/五名)舍丁(二百/四十)¶
<pb:KR2k0055_WYG_015-10a>¶
　　(八/名)軍餘(二千四/百五名)¶
　　各守禦所(有指揮使有同知僉事有正副千户及/百户員數有無多少不一其馬步旗軍)¶
　　(屯軍舍丁軍餘多少亦不一惟萬厯十三/年以後所設者無屯軍舍丁軍餘三項)¶
　洪武十五年設木宻守禦千户所直隸都指揮使(指/揮)¶
　　(僉事二員正副千/户七員百户八員)三分馬步旗軍(四百八/十五名)七分屯¶
　　軍(二百六/十三名)舍丁(一百一/十七名)軍餘(二千二百/一十八名)¶
　　通海禦隸臨安衞領二所(指揮僉事三員正副千/户十三員百户二十三)¶
　　(員/)三分馬步旗軍(三百八/十七名)七分屯軍(一千八百/四十一名)舍¶
<pb:KR2k0055_WYG_015-10b>¶
　　丁(一千三百/二十五名)軍餘(一千五/百名)¶
　二十年設鶴慶禦隸大理衞領二所(指揮一員正千/户六員百户十)¶
　　(九/員)三分馬步旗軍(三百五/十九名)七分屯軍(一千一/百名)舍丁¶
　　(四十/七名)軍餘(九百六/十名)¶
　二十一年設姚安守禦千户所隸楚雄衞(正副千户/五員百户)¶
　　(十二/員)三分馬步旗軍(二百/三名)七分屯軍(七百/八名)舍丁(五/百)¶
　　(二十/名)軍餘(四百九/十名)¶
　二十四年設宜良守禦千户所直隸都指揮使(指揮/同知)¶
<pb:KR2k0055_WYG_015-11a>¶
　　(一員僉事一員正副千/户五員百户十二員)三分馬步旗軍(三百三/十五名)七¶
　　分屯軍(二千三/百名)舍丁(一百三/十三名)軍餘(三千五/百九名)¶
　　安寧守禦千户所直隸都指揮使(正副千户三/員百户十員)三¶
　　分馬步旗軍(三百/三名)七分屯軍(二千二/百名)舍丁(八十/五名)軍¶
　　餘(三千五百/二十九名)¶
　　易門守禦千户所直隸都指揮使(指揮二員正副/千户四員百户)¶
　　(九/員)三分馬步旗軍(一百三/十二名)七分屯軍(三百八/十一名)舍丁¶
　　(一百/五名)軍餘(一千一百/五十三名)¶
<pb:KR2k0055_WYG_015-11b>¶
　　楊林守禦千户所直隸都指揮使(指揮一員正副/千户六員百户)¶
　　(十/員)三分馬步旗軍(一百六/十三名)七分屯軍(四百一/十名)舍丁¶
　　(一百九/十七名)軍餘(三千一百/八十一名)¶
　　定遠守禦千户所隸楚雄衞(正副千户五/員百户五員)三分馬¶
　　步旗軍(三百一/十二名)七分屯軍(一百三/十三名)舍丁(五百六/十名)軍¶
　　餘(一千九百/五十六名)¶
　二十八年設中屯千户所(在大/姚縣)隸楚雄衞(副千户八/員百户十)¶
　　(一/員)三分馬步旗軍(二百四/十七名)七分屯軍(五百一/十五名)舍丁¶
<pb:KR2k0055_WYG_015-12a>¶
　　(二百五/十名)軍餘(二千一百/二十七名)¶
　　永平禦隸永昌衞領二所(正副千户十/員百户六員)三分馬步¶
　　旗軍(二百七/十名)七分屯軍(二百二/十三名)舍丁(一百二/十三名)軍餘¶
　　(二百三/十七名)¶
　永樂二年設馬隆守禦千户所隸曲靖衞(指揮三員/正副千户)¶
　　(十二員百/户十九員)三分馬步旗軍(二百三/十五名)七分屯軍(一百/四十)¶
　　(五/名)舍丁(一百九/十七名)軍餘(一千一百/一十名)¶
　正徳十四年設新安守禦千户所隸臨安衞(正副千/户八員)¶
<pb:KR2k0055_WYG_015-12b>¶
　　(百户十/四員)三分馬步旗軍(八十/六名)七分屯軍(一百/名)舍丁¶
　　(一千一百/二十五名)軍餘(一百六/十名)¶
　十六年設雲南十八寨守禦千户所直隸都指揮使¶
　　(指揮二員正副千/户三員百户十員)三分馬步旗軍(六十/九名)七分屯軍¶
　　(三百一/十七名)舍丁(二百一/十名)軍餘(一千二百/八十三名)¶
　嘉靖六年設鳯梧守禦千户所直隸都指揮使(指揮/僉事)¶
　　(三員正副千户/五員百户七員)三分馬步旗軍(七十/五名)七分屯軍(一/百)¶
　　(四十/七名)舍丁(一百七/十六名)軍餘(二千四百/一十二名)¶
<pb:KR2k0055_WYG_015-13a>¶
　隆慶三年設武定守禦千户所直隸都指揮使(指揮/土官)¶
　　(同知一員漢土正副千/户七員百户十一員)三分馬步旗軍(五百十/八名)七¶
　　分屯軍(漢土共二百/八十二名)舍丁(一百/名)軍餘(一千一百/七十三名)¶
　萬厯十三年設鎮安守禦千户所隸永昌府(正副千/户三員)¶
　　(百户/九員)三分馬步旗軍(六十/三名)¶
　　鎮姚守禦千户所隸永昌府(千户五員/百户十員)三分馬步¶
　　土軍(八百/九名)¶
　　定雄守禦千户所隸羅平州(指揮僉事一員正副/千户九員百户十七)¶
<pb:KR2k0055_WYG_015-13b>¶
　　(員/)三分馬步旗軍(漢軍六十七名土/軍一百二十四名)¶
　　右甸土守禦千户所(在順寧府治西矣堵十三寨/中正副千户二員百户五員)¶
本朝開滇兵制¶
　　藩兵¶
　順治十七年以平西王吳三桂移鎮雲南設左右固¶
　　山(各一/員)都統副都統(各一/員)佐領牛录章京(四十/二員)甲¶
　　兵(八千四百名駐省城康熙十二年/三桂反二十年討平官兵皆裁)¶
　　忠勇中左右前後五營義勇中左右前後五營總¶
<pb:KR2k0055_WYG_015-14a>¶
　　兵官每營遊擊(一/員)守備(一/員)千總(二/員)把總(四/員)馬步戰¶
　　兵(一千二百名隸藩下康熙/四年六年七年内陸續裁)¶
　　援剿左右前後四鎮總兵官每鎮中左右遊擊(三/員)¶
　　守備(三/員)千總(六/員)把總(十二/員)馬戰兵(六百/名)步戰兵(一/千)¶
　　(五百/名)守兵(九百名左鎮駐武定右鎮駐曲靖前鎮/駐楚雄後鎮駐洱海俱隸藩下康熙四)¶
　　(年六年七年/内陸續裁)¶
　　標兵¶
　順治十六年設總督雲南貴州等處地方軍務兼理¶
<pb:KR2k0055_WYG_015-14b>¶
　　糧餉都察院都御史(十八年移駐曲靖府/康熙四年移駐貴州)中軍副¶
　　将(一/員)左右前遊擊(三員中左二營分駐雲/南前右二營分駐貴州)守備(二/員)¶
　　千總(八/員)把總(十六/員)馬戰兵(初設一千二百名後裁/去四百名止存八百名)¶
　　步戰兵(初設二千八百名後裁/去八百名止存二千名)守兵(一千二/百名)¶
　　廵撫雲南兼建昌畢節等處地方贊理軍務兼督¶
　　川貴兵餉都察院副都御史(駐省/城)三營如總督制¶
　　(康熙七年裁十一年/復設䕶衞兵五百名)¶
　康熙元年設提督雲南總兵官(駐大/理府)中左右遊擊(三/員)¶
<pb:KR2k0055_WYG_015-15a>¶
　　守偹(三/員)千總(六/員)把總(十二/員)馬戰兵(初設九百名康/熙四年裁去三)¶
　　(百名止存/六百名)步戰兵(初設二千一百名康熙四年裁/去六百名止存一千五百名)¶
　　守兵(九百名康熙四年/裁戰兵為守兵)¶
　　鎮兵¶
　順治十七年設臨元澂江鎮曲尋武霑鎮大鶴麗永¶
　　鎮景䝉楚姚鎮廣羅鎮永順鎮總兵官每鎮中左¶
　　右營遊擊(三/員)守偹(三/員)千總(六/員)把總(十二/員)馬戰兵(二/百)¶
　　(四十/名)步戰兵(九百六/十名)守兵(一千二百名臨元鎮駐/臨安曲尋鎮駐曲靖廣)¶
<pb:KR2k0055_WYG_015-15b>¶
　　(羅鎮駐羅平永順鎮駐永昌大/鶴鎮駐大理景䝉鎮駐䝉化)¶
　康熙六年設開化鎮總兵官官兵員名數同前(駐開/化)¶
　七年設鶴麗鎮永北鎮總兵官官兵員名數同前(係/大)¶
　　(鶴麗永鎮改設鶴麗鎮駐/鶴慶府永北鎮駐北勝州)¶
　　各協營兵¶
　順治十七年設元江協騰越協每協副将(一/員)守備(一/員)¶
　　千總(二/員)把總(四/員)馬戰兵(一百/名)步戰兵(四百/名)守兵(五/百)¶
　　(名元江協駐元江/騰越協駐騰越)¶
<pb:KR2k0055_WYG_015-16a>¶
　順治十七年設北勝營官兵員名數與協同(駐北勝/州康熙)¶
　　(七年改為/永北鎮)¶
　　尋霑營遊擊(一/員)守備以下官兵員名數與協同(駐/霑)¶
　　(益/州)¶
　康熙七年設新㠄營守備(一員初設叅/将後改守備)千總(一/員)把總¶
　　(二/員)馬戰兵(五十/名)步戰兵(二百/名)守兵(二百五/十名)¶
　八年設雲南城守營叅将(一/員)守備(一/員)千總(二/員)把總(四/員)¶
　　馬戰兵(一百二/十名)步戰兵(四百八/十名)守兵(六百名駐/楊林所)¶
<pb:KR2k0055_WYG_015-16b>¶
　　景東營官兵員名數與新㠄同(駐景/東府)¶
本朝復滇兵制(凡標鎮協營前已設/者不復註設立年分)¶
　　標兵¶
　總督雲貴部院標(雍正六年兼/總督廣西)中軍副将(一/員)左右前¶
　　後營遊擊(四/員)都司僉書(一員雍正十一年/以中營守備改設)守備(四/員)¶
　　千總(十/員)把總(二十員雍正八年奉増部文各標協/營經制千把總外各  設外委千把)¶
　　(以資/防守)馬戰兵(一千/名)步戰兵(二千五/百名)守兵(一千五百/名共五千)¶
　　(名雍正九年撥八/百名入竒兵營)現兵共四千二百名¶
<pb:KR2k0055_WYG_015-17a>¶
　廵撫雲南都察院標(康熙十/九年設)中軍叅将(一員左營/遊擊改授)遊¶
　　擊(一/員)守備(二/員)千總(四/員)把總(八/員)馬戰兵(原一百五十/名康熙二十)¶
　　(四年添設/三十名)步戰兵(原六百名添設/一百二十名)守兵(原七百五/十名添設)¶
　　(一百五十名共一千八百名康熙三十七年撥二/百名歸新㠄營雍正九年撥二百名入竒兵營)¶
　　現兵一千四百名¶
　雲南城守營(原駐防楊林康熙二/十年移駐雲南府城)叅将(一/員)守偹(一/員)千¶
　　總(二員一員存城/一員分防呈貢)把總(四員分防楊林/易門安寧富民)馬戰兵(一/百)¶
　　(二十/名)步戰兵(四百八/十名)守兵(六百/名)共一千二百名(原/設)¶
<pb:KR2k0055_WYG_015-17b>¶
　　(一千名康熙二十/一年添設二百名)現兵存省城六百名分防六百¶
　　名(昆明九十名楊林六十名嵩明五十名板橋五/十名宜良三十名呈貢四十五名晉寧二十五)¶
　　(名富民十五名羅次三十名安寧四十五名/禄豐四十五名易門九十名昆陽二十五名)¶
　竒兵營(雍正九/年設)叅将(一/員)守備(一/員)千總(二員一員存城/一員分防大水)¶
　　(塘/)把總(四員二員存城二員/分防功山秧田冲)馬戰兵(一百八/十名)步戰¶
　　兵(四百八/十名)守兵(三百四/十名)共一千名(先是康熙二十/四年設援剿左)¶
　　(右兩協左協駐劄尋甸州右協駐劄羅平州雍正/六年新設東䝉雄威鎮裁兩協歸鎮尋甸羅平兩)¶
　　(州隸曲靖鎮分防雍正九年再平東䝉以尋甸係/東䝉咽喉要地特設竒兵營撥督標兵丁八百名)¶
<pb:KR2k0055_WYG_015-18a>¶
　　(撫標兵丁二百名充/之仍隸督標管轄)存城五百名分防五百名(大/水)¶
　　(塘一百二十八名小龍潭二十七名功山一百/一十五名東色堡一百名秧田冲一百三十名)¶
　雲南提督標(康熙二十四年/添設前後二營)中軍叅将(一/員)左右前後¶
　　營遊擊(四/員)守備(五/員)千總(十/員)把總(二十/員)馬戰兵(一千/名)¶
　　步戰兵(二千五/百名)守兵(一千五百名共五千名康熙/三十一年撥兵一千名設大)¶
　　(理城/守營)現兵四千名¶
　大理城守營(康熙三十/一年設)遊擊(一/員)守備(一/員)千總(二員一/員存城)¶
　　(一員分防/雲南縣)把總(四員二員存城二/員分防浪穹彌渡)馬戰兵(八十/名)步¶
<pb:KR2k0055_WYG_015-18b>¶
　　戰兵(一百二/十名)守兵(六百名原共一千名雍正七/年撥兵二百名歸普洱鎮)現¶
　　兵八百名存城四百名分防四百名(鄧川州四十/名浪穹五十)¶
　　(名雲龍五十名彌渡六/十名雲南縣二百名)¶
　　鎮兵¶
　曲尋武霑鎮總兵官(仍舊制駐/曲靖府)中左右營遊擊(三員/右營)¶
　　(駐防羅/平州)守備(三/員)千總(六員三員存城三員/分防南寧陸凉羅平)把總(十/二)¶
　　(員一員存城十一員分防交水平彞縣黄泥河易/隆馬龍州法朗剛得羅平州板橋大水井偏頭山)¶
　　(恩勒/村)馬戰兵(二百八/十名)步戰兵(一千一百/二十名)守兵(一千/四百)¶
<pb:KR2k0055_WYG_015-19a>¶
　　(名原共二千四百名康熙三十八年撥二百名歸/東川營雍正六年裁援剿右協兵六百名歸本鎮)¶
　　現兵二千八百名存城一千八十名分防一千七¶
　　百二十名(南寧一百名交水一百名響水十九名/白水七十九名腰跕二十名平彞一百)¶
　　(名滇南勝境四十九名亦佐十九名黄泥河八十/名易隆八十名下板橋十九名馬龍一百一十名)¶
　　(烏龍箐十九名陸凉一百三十名越州七十九名/法朗剛得一百名羅平州二百九十八名板橋六)¶
　　(十名大水井六十名偏頭山一百二十名恩勒/村四十九名八達河一十五名江底一十五名)¶
　尋霑營(原設遊擊雍正七年/改叅将駐宣威州)叅将(一/員)守備(一/員)千總(二/員)¶
　　把總(四員一員存城三員分/防倘塘可渡橋炎方驛)馬戰兵(七十/九名)步戰兵¶
<pb:KR2k0055_WYG_015-19b>¶
　　(三百一/十六名)守兵(原一千名康熙三十一年改永北協/為鎮撥本營兵二百一十名入永北)¶
　　(標/下)現兵七百九十名存城二百五十名分防五百¶
　　四十名(黄路冲溜溝五十名磨盤山後海子三十/名石丫口五十名大屯五十名宋屯五十)¶
　　(名倘塘一百二十二名可渡橋/六十名炎方一百二十八名)¶
　武定營(康熙二十一年/設駐武定府)叅将(一/員)守備(一/員)千總(二員一/員存城)¶
　　(一員分/防撒甸)把總(四員分防鷄街虚/仁驛大麥地撒甸)馬戰兵(九十/九名)步戰¶
　　兵(三百九/十六名)守兵(四百九/十五名)現兵共九百九十名存城¶
　　三百九十名分防六百名(江驛五十名金江五十/名鷄街五十名普渡河)¶
<pb:KR2k0055_WYG_015-20a>¶
　　(五十名虛仁驛五十名大/麥地五十名撒甸三百名)¶
　臨元澂江鎮總兵官(仍舊制駐/臨安府)中左右營遊擊(三/員)守¶
　　備(三/員)千總(六員三員存城三員分防/澂江府新興州江川縣)把總(十二員/四員存)¶
　　(城八員分防曲江驛寳秀阿迷州寧/州通海縣䝉自縣路南州河西縣)馬戰兵(二百/二十)¶
　　(名/)步戰兵(八百八/十名)守兵(一千一百名原共二千四/百名康熙三十八年撥二)¶
　　(百名歸/新㠄營)現兵二千二百名存城一千五百六十名¶
　　分防六百四十名(曲江驛七十名通海五十名新/興五十名阿迷一百名澂江五)¶
　　(十名路南五十名石屏州寳秀五十名寧州五/十名江川五十名河西五十名䝉自七十名)¶
<pb:KR2k0055_WYG_015-20b>¶
　新㠄營(原設守備康熙三十七年改設/叅将増兵五百名駐新平縣)叅将(一/員)守備¶
　　(一/員)千總(二員分防/㠄峩舊哈)把總(四員一員存城三員分防/漫干壩揚武壩洒冲壩)¶
　　馬戰兵(八十/名)步戰兵(四百二/十名)守兵(五百/名)共兵一千¶
　　名存城一百四十名分防八百六十名(㠄峩一百/名漫干壩)¶
　　(一百五十名揚武壩七十名洒冲壩五十名舊哈/一百名外六十汛共二百四十名新添樹哺拉五)¶
　　(十名錯納賈五十/名歇塔圖五十名)¶
　元江營(原設元江協副将雍正七年改協為營隸元/普沅威鎮雍正九年仍歸臨元澂江鎮駐元)¶
　　(江/府)遊擊(一/員)守備(一員分/駐他郎)千總(二/員)把總(四員三員存/城一員分防)¶
<pb:KR2k0055_WYG_015-21a>¶
　　(他/郎)馬戰兵(八十/名)步戰兵(三百二/十名)守兵(四百名原共/一千名改營)¶
　　(時酌撥二百/名入元普鎮)現兵八百名存城二百八十五名分¶
　　防五百十五名(分駐他郎三百二十名邦轟三十/名界牌十名新寨五十名土戛五)¶
　　(十名白土坎三十名壩/罕二十名因逺五名)¶
　開化鎮總兵官(仍舊制駐/開化府)中左右營遊擊(三/員)守備(三/員)¶
　　千總(六員五員存城/一員分防壩洒)把總(十二員六員存城六員/分防江那牛羊箐口八)¶
　　(寨馬街子/老寨新現)馬戰兵(二百四/十名)步戰兵(九百六/十名)守兵(一/千)¶
　　(二百/名)共兵二千四百名存城一千三百八十二名¶
<pb:KR2k0055_WYG_015-21b>¶
　　分防一千一十八名(江那一百五十八名牛羊箐/口關一百二十七名八寨一)¶
　　(百二十七名馬街子一百五十二名老寨一百/二十七名新現一百二十七名壩洒二百名)¶
　永順鎮總兵官(仍舊制駐/永昌府)中左右營遊擊(三/員)守備(三/員)¶
　　千總(六/員)把總(十二員九員存城三員分/防白木舖杉木和永平縣)馬戰兵(二/百)¶
　　(四十/名)步戰兵(九百六/十名)守兵(一千二/百名)共二千四百名¶
　　存城一千八百一十七名分防五百八十三名(姚/關)¶
　　(六十一名猛賴四十名漾濞白木舖三十一名栗/柴壩五十一名北冲三十名猛峝五十一名河灣)¶
　　(四十名瀾滄江橋八名枯河四十名杉木和十五/名竹魯凹四十名觀音山三十一名戥子舖三十)¶
<pb:KR2k0055_WYG_015-22a>¶
　　(五名燕竹河四十名永平縣三十/四名右甸六名䥈水渡三十名)¶
　騰越協(仍舊制駐/騰越州)副将(一/員)都司僉書(一員雍正十一/年改守備設)¶
　　千總(二員一員存城/一員分防猛卯)把總(四/員)馬戰兵(一百/名)步戰兵¶
　　(四百/名)守兵(五百/名)共一千名存城六百四十五名分¶
　　防三百五十五名(馬面關二十一名大塘二十一/名明光汛二十一名滇灘關二)¶
　　(十一名古勇二十一名止那二十一名盞達六十/名盞西二十一名猛卯六十名分水嶺十一名神)¶
　　(䕶關十一名萬仞關十一名銅壁關十一名虎踞/關十一名鐵壁關十一名天馬漢龍關十一名巨)¶
　　(石關十/一名)¶
<pb:KR2k0055_WYG_015-22b>¶
　順雲營(康熙二十一年/設駐順寧府)都司僉書(一員雍正十一/年改守備設)千¶
　　總(二員一員存城/一員分防雲州)把總(四/員)馬戰兵(五十/名)步戰兵(二/百)¶
　　(名/)守兵(二百五/十名)共五百名存城四百名分防一百¶
　　名(雲州一/百名)¶
　鶴麗鎮總兵官(仍舊制駐鶴慶府康熙二十四年添/設遊擊守備各一員千總二員把總)¶
　　(四/員)中左右營遊擊(三/員)守備(三員二員存城/一員分駐阿喜)千總(六/員)¶
　　(四員存城二員分/防石鼔麗江府)把總(十二員七員存城五員分/防打古姜營觀音山惟麗)¶
　　(江二/員)馬戰兵(二百四/十名)步戰兵(九百六/十名)守兵(一千二/百名原)¶
<pb:KR2k0055_WYG_015-23a>¶
　　(共三千名康熙三十一年撥二百名歸/永北鎮雍正六年撥四百名歸維西營)現兵二千¶
　　四百名存城一千六十五名分防一千三百三十¶
　　五名(石鼓三百六十名阿喜二百名金江五十名/巨甸八十五名塔頭八十名嗚音吾一百名)¶
　　(俸可五十名麗江府二百名打古一百名/姜營三十名橋頭五十名觀音山三十名)¶
　劍川協(康熙二十一年/設駐劍川州)副将(一/員)都司僉書(一員雍正/十一年改)¶
　　(守備/設)千總(二員一員存城/一員分防樹苗)把總(四員二員存城二/員分防通甸吉尾)¶
　　馬戰兵(八十/名)步戰兵(三百二/十名)守兵(四百名原共一/千名雍正六年)¶
　　(撥二百名/歸維西營)共兵八百名存城三百三十七名分防¶
<pb:KR2k0055_WYG_015-23b>¶
　　四百六十三名(通甸九十六名河西三十五名蘭/州二十名羊層二十名沙溪三十)¶
　　(名樹苗一百一名吉尾一百一/名拖枝四十名工江二十名)¶
　維西營(雍正六年/設駐維西)叅将(一/員)守備(一/員)千總(二員一員存/城一員分防)¶
　　(中/甸)把總(四員分防中甸阿墩/子浪滄江奔子欄)馬戰兵(一百/名)步戰兵¶
　　(四百/名)守兵(五百/名)共一千名存城四百名分防六百¶
　　名(中甸二百名其宗五十名喇普五十名阿墩子/一百五十名浪滄江五十名奔子欄五十名格)¶
　　(咱五/十名)¶
　永北鎮總兵官(仍舊制康熙二十一年改永北鎮為/楚姚䝉景鎮設北勝營二十二年改)¶
<pb:KR2k0055_WYG_015-24a>¶
　　(北勝營為永北協三十一年改北勝州為永北府/仍改協為鎮裁洱海營兵併抽鶴麗鎮兵尋霑營)¶
　　(兵充額駐/永北府)中左右營遊撃(三/員)守備(三/員)千總(六員五/員存城)¶
　　(一員分防/蒗蕖州)把總(十二員九員存城三員分/防永寧府習甸北山關)馬戰兵¶
　　(二百/名)步戰兵(八百/名)守兵(一千名原共二千四百名/雍正六年撥四百名歸維)¶
　　(西/營)現兵二千名存城一千一百七十五名分防八¶
　　百二十五名(蒗蕖州一百二十名阿喇山五十名/以勺五十名子里江三十名永寧府)¶
　　(一百二十名托蓬渡口五十名朶米小渡口五名/下金江大渡口十名片角二十名崀峩二十名他)¶
　　(留二十名魚乍江三十名象鼻嶺二十名習甸一/百四十名北山關六十名羊平天王廟二十名方)¶
<pb:KR2k0055_WYG_015-24b>¶
　　(家村二十名一碗水/二十名落底二十名)¶
　楚姚䝉景總兵官(康熙二十一年改永/北鎮設駐楚雄府)中左右營遊¶
　　擊(三員中營存城左/右分駐妥甸姚州)守備(三/員)千總(六員三員存城/三員分防妥甸)¶
　　(姚州/界牌)把總(十二員一員存城十一員分防鎮南州/定逺縣普淜&KR1095;嘉南安州雨竜羅川李)¶
　　(海捨資姚/州大姚縣)馬戰兵(二百四/十名)步戰兵(九百六/十名)守兵(一/千)¶
　　(二百/名)共二千四百名存城九百三十名分防一千¶
　　四百七十名(鎮南州八十五名定遠四十名普淜/七十名篾架&KR1095;嘉七十名妥甸二百)¶
　　(三十名南安四十五名雨竜一百名廣通縣羅川/六十名李海一百五十名姚州二百五十名界牌)¶
<pb:KR2k0055_WYG_015-25a>¶
　　(二百名捨資响水一百/二十名大姚縣五十名)¶
　景䝉營(雍正四年設/駐景東府)叅将(一/員)守備(一/員)千總(二員分防/䝉化府福)¶
　　(都/)把總(四員二員存城二/員分防景谷仰里)馬戰兵(八十/名)步戰兵(三/百)¶
　　(二十/名)守兵(四百/名)共八百名存城三百三十名分防¶
　　四百七十名(䝉化府一百名景谷一百二十名定/邊五十名福都一百四十名仰里六)¶
　　(十/名)¶
　雲貴昭東雄威鎮總兵官(雍正六年設東䝉雄威鎮/裁援剿左右兩協兵入鎮)¶
　　(設三營九年改烏䝉為昭通府設昭東雄威鎮/照廣西右江例増設一營共四營駐昭通府)中¶
<pb:KR2k0055_WYG_015-25b>¶
　　左右前營遊擊(四員一員存城三員分/駐凉山大關永善縣)守備(四員/三員)¶
　　(存城一員/分防魯甸)千總(八員七員存城一/員分防濫田壩)把總(十六員七/員存城九)¶
　　(員分防諸仙背龍硐山切黒蘇甲火/徳紅兔勒豆沙關米貼吞都會溪隘)馬戰兵(四百/四十)¶
　　(名/)步戰兵(一千七百/六十名)守兵(二千二/百名)共四千四百名¶
　　存城一千二百三十九名分防三千一百六十一¶
　　名(諸仙背一百名龍硐山一百名查拿河六十六/名凉山四百名苦着六十六名切黒蘓甲八十)¶
　　(名黒魯機四十名初勒臺二十名魯甸二百九名/火徳紅一百名大黒山四十一名大關五百七十)¶
　　(名兔勒一百一名豆沙關一百二十一名濫田壩/八十名灘頭七十一名永善縣四百九十九名米)¶
<pb:KR2k0055_WYG_015-26a>¶
　　(貼一百一名吞都二百一十名會溪隘八/十名副官村六十名鐵鍋寨四十六名)¶
　東川營(雍正四年設原隸四川四年改隸雲/南原設遊擊改設㕘将駐東川府)叅将(一/員)¶
　　守備(二員原設一員雍正九年再平東川分/為左右軍添設右軍守備一員駐巧家)千總¶
　　(三員初設二員添設一員/二員存城一員分防五竜)把總(六員初設四員添/設二員五員存城)¶
　　(一員分/防者海)馬戰兵(一百二/十名)步戰兵(四百八/十名)守兵(六百/名)¶
　　共一千二百名存城五百三十名分防六百七十¶
　　名(巧家汛三百名五竜一百名者海一百名/則補一百名弩革五十名老吾老二十名)¶
　鎮雄營(雍正四年設/駐鎮雄州)叅将(一/員)守備(二員初設一員雍/正九年分為左右)¶
<pb:KR2k0055_WYG_015-26b>¶
　　(軍添設右軍/守備一員)千總(三員初設二員添設一員二/員存城一員分防彞良汛)把¶
　　總(六員初設四員添設二員三員存/城三員分防吼西長官司迴龍溪)馬戰兵(一百/二十)¶
　　(名/)步戰兵(四百八/十名)守兵(六百/名)共一千二百名存城¶
　　七百七十名分防四百三十名(彞良一百五十名/吼西八十名長官)¶
　　(司一百二十名迴龍溪五/十名二龍搶寳山三十名)¶
　普洱沅威鎮總兵官(雍正九年設四年改元江協為/普威營七年改普威營設元普)¶
　　(沅威鎮九年改為普/洱沅威鎮駐普洱府)中左右營遊撃(三員中營存/城左右分駐)¶
　　(威遠/攸樂)守備(三員中營存城左/右分駐鎮沅思茅)千總(六員二員存城/四員分防威遠)¶
<pb:KR2k0055_WYG_015-27a>¶
　　(攸樂三家/坡慢顙)把總(十二員一員存城十一員分防鎮/沅思茅通關哨整董抱母井猛旺)¶
　　(慢林猛烏猛養/惟攸樂二員)馬戰兵(二百四/十名)步戰兵(九百六/十名)守¶
　　兵(一千二/百名)共二千四百名存城六百名分防一千¶
　　八百名(威遠二百三十名鎮沅二百名攸樂五百/名思茅一百五十名等閣五十名通關哨)¶
　　(五十名整董五十名抱母井五十名猛旺一百名/三圈二十名恩樂縣三家坡一百名慢林五十名)¶
　　(倚邦五十名猛為五十名/慢顙一百名猛養五十名)¶
　　協營兵¶
　廣羅協(康熙二十一年設駐羅平/二十四年移駐廣西府)副将(一/員)都司僉書¶
<pb:KR2k0055_WYG_015-27b>¶
　　(一員雍正十一/年改守備設)千總(二/員)把總(四員一員存城三員/分防師宗州彌勒州)¶
　　(彌勒/灣)馬戰兵(一百一/十名)步戰兵(四百四/十名)守兵(五百五/十名原)¶
　　(共一千二百名康熙三十/八年撥一百名歸新㠄營)現兵一千一百名存城¶
　　四百二十五名分防六百七十五名(師宗州一百/五十名彌勒)¶
　　(州一百五十名竹園村六十三名架哈五/十二名邱北一百六十名彌勒灣一百名)¶
　廣南營(康熙二十一年設雍正四年/改遊擊為叅将駐廣南府)叅将(一/員)守備(一/員)¶
　　千總(二員一員存城一/員分防土富州)把總(四員分防者隘命/帖剥隘楊五法車)馬¶
　　戰兵(八十/名)步戰兵(三百二/十名)守兵(四百/名)共八百名存¶
<pb:KR2k0055_WYG_015-28a>¶
　　城三百五十名分防四百五十名(富州二百名者/隘五十名命帖)¶
　　(五十名剥隘五十名者洪/五十名楊五法車五十名)¶
　　以上共總兵九員　副将四員　叅将十二員¶
　　遊擊三十九員　都司五員　守備五十三員¶
　　千總一百一十一員　把總二百二十六員　馬¶
　　步戰守兵共四萬七千九百八十名¶
　　師旅考(附/)¶
周武王伐紂髳人濮人㑹於孟津¶
<pb:KR2k0055_WYG_015-28b>¶
　匡王二年楚大饑麇人帥百濮聚於選将伐楚楚人¶
　　謀徙諸阪髙蒍賈不可乃出師旬有五日百濮乃¶
　　罷¶
　景王二十二年楚子為舟師以伐濮　楚頃襄王時¶
　　使荘蹻将兵循江上畧巴黔中以西蹻至滇池以¶
　　兵威定屬楚欲歸報㑹秦擊楚巴黔道塞因以其¶
　　衆王滇¶
漢武帝元鼎六年發南夷兵㑹擊南越且蘭君恐遠行¶
<pb:KR2k0055_WYG_015-29a>¶
　　旁國虜其老弱乃與其衆反殺使者及犍為太守¶
　　上遣中郎将郭昌衞廣擊誅之斬首數萬夜郎侯¶
　　懼入朝冉駹之屬皆震恐請臣置吏復使王然于¶
　　以兵威風諭滇王入朝滇王有衆數萬人其旁東¶
　　北有勞深靡莫皆同姓相仗未肯聴　元封二年¶
　　遣将軍郭昌中郎将衞廣發巴蜀兵擊滅勞深靡¶
　　莫以兵臨滇滇王舉國降　六年春遣使通大夏¶
　　閉昆明為所殺奪幣物乃赦京師亡命遣拔胡将¶
<pb:KR2k0055_WYG_015-29b>¶
　　軍郭昌将以擊之無功罷後復遣使竟不得通¶
　昭帝始元元年夏益州亷頭姑繒民反遣水衡都尉¶
　　呂破胡發蜀郡犍為犇命萬餘人擊破之　四年¶
　　姑繒楪榆又反復遣呂破胡将郡兵擊之破胡不¶
　　進蠻夷遂殺益州太守乘勢與破胡戰士戰及溺¶
　　死者四千餘人　五年遣軍正王平大鴻臚田廣¶
　　明等竝進廣明風鉤町侯共引大兵入滇斬捕五¶
　　萬餘級¶
<pb:KR2k0055_WYG_015-30a>¶
　成帝河平二年夜郎王興鉤町王禹漏卧侯俞舉兵¶
　　相攻遣大中大夫張匡持節和解興等不從命大¶
　　将軍王鳯從杜欽言薦蜀郡陳立為牂牁太守從¶
　　吏數十人行縣至且同亭召興至斬之衆遂釋兵¶
　　俞禹皆震恐降興妻父翁指與興子邪務収餘衆¶
　　廹脅旁二十二邑復反立募諸夷與都尉長史分¶
　　将攻之時天大旱絶其水道蠻夷共斬翁指持首¶
　　出降至王莽時鉤町侯弟承殺牂牁大尹周欽州¶
<pb:KR2k0055_WYG_015-30b>¶
　　郡擊之不能服三邊蠻夷盡反莽遣平蠻将軍馮¶
　　茂發巴蜀犍為吏士擊益州出入三年疾疫死者¶
　　什七莽徵茂還誅之更遣寧始将軍廉丹庸部牧¶
　　史熊大發天水隴西騎士廣漢巴蜀犍為吏民十¶
　　萬人擊之始至頗斬首數千其後軍糧前後不相¶
　　及士卒饑疫三歲餘死者數萬人不能尅而還¶
後漢光武建武十八年夷帥棟蠶與姑復楪榆梇棟連¶
　　然滇池建伶昆明諸種反殺長史益州太守繁勝¶
<pb:KR2k0055_WYG_015-31a>¶
　　與戰不勝退保朱提　十九年遣武威将軍劉尚¶
　　討之路由越巂太守長貴釀毒酒勞軍尚覺襲貴¶
　　誅之　二十年尚進兵與棟蠶等連戰數月皆破¶
　　之　二十一年正月尚追至不韋斬棟蠶帥凡首¶
　　虜七千餘人得生口五千七百人諸夷悉平¶
　明帝永平元年姑復夷復叛益州刺史發兵討平之¶
　章帝建初元年九月哀牢王類牢與守令忿爭遂殺¶
　　守令而叛攻巂唐募越巂益州永昌夷漢九千人¶
<pb:KR2k0055_WYG_015-31b>¶
　　討之　二年春邪龍縣昆明夷鹵承等應募率種¶
　　人與諸郡兵擊類牢於博南大破斬之¶
　安帝元初四年十二月卷夷大牛種封離等反冦遂¶
　　久殺縣令　五年益州永昌及蜀郡諸夷皆叛應¶
　　封離至十餘萬遣中郎将尹就發蜀漢兵討之與¶
　　蠻戰敗封離等乗勝破二十餘縣焚掠百姓千里¶
　　無人帝徵就還令以兵付益州刺史張喬　六年¶
　　十二月張喬遣從事楊竦擊封離等大破之離乞¶
<pb:KR2k0055_WYG_015-32a>¶
　　降三十六種皆降附¶
　靈帝熹平五年諸夷叛執益州太守雍陟遣御史中¶
　　丞朱龜討之不能尅朝議以為郡在邊外勞師遠¶
　　役不如棄之太尉掾巴郡李顒建䇿討伐乃拜顒¶
　　益州太守與刺史龎芝擊破平之還得雍陟顒卒¶
　　後夷人復叛以廣漢景毅為太守討定之¶
三國漢後主建興元年六月益州郡耆帥雍闓殺太守¶
　　求附於吳又使部下蠻孟獲誘煽諸夷牂牁越巂¶
<pb:KR2k0055_WYG_015-32b>¶
　　皆叛應闓　三年春三月丞相諸葛亮南征叅軍¶
　　馬謖進曰用兵之道攻心為上攻城為下心戰為¶
　　上兵戰為下願公服其心而已亮納之五月渡瀘¶
　　七月至南中所至皆捷由越巂入闓已為髙定部¶
　　曲所殺獲収餘衆拒亮亮募生致之既擒使觀營¶
　　陣復縱之更戰七縱七擒猶遣獲獲止不去曰公¶
　　天威也南人不復反矣遂至滇池益州永昌牂牁¶
　　越巂四郡皆平亮収其俊傑為官屬出其貨物給¶
<pb:KR2k0055_WYG_015-33a>¶
　　軍國後軍還南夷復叛安漢将軍李恢身往撲討¶
　　鉏盡惡類徙其豪帥於成都　十一年夷帥劉胄¶
　　反都督馬忠督牙門将張嶷等擊斬之　延熙三¶
　　年叟夷數反殺太守龔禄焦璜以張嶷為越巂郡¶
　　太守討之嶷以恩信誘諸蠻誅其首惡諸種落皆¶
　　降¶
晉惠帝太安元年八月建寧大姓李叡毛詵逐太守杜¶
　　俊朱提大姓李猛逐太守雍約以應蜀冦李特南¶
<pb:KR2k0055_WYG_015-33b>¶
　　夷校尉李毅討斬詵叡走依五苓夷猛以箋降毅¶
　　惡其言不遜誘殺之　二年五苓夷帥于陵承詣¶
　　毅請恕叡罪毅許諾及至殺之諸夷遂反奉建寧¶
　　太守馬恢為刺史毅出軍救恢及聞其情乃殺恢¶
　　　光熙元年三月五苓夷圍寧州毅病請救未達¶
　　卒毅女秀明達有父風衆推領州事奨勵戰士嬰¶
　　城固守城中糧盡炙䑕拔草而食伺夷稍怠出兵¶
　　掩擊破之¶
<pb:KR2k0055_WYG_015-34a>¶
　愍帝建興四年五月平夷太守雷炤殺南廣太守孟¶
　　桓帥二郡叛降李雄¶
　明帝太寧元年春正月李雄使其将李驤任回冦臺¶
　　登将軍司馬玫死之越巂太守李釗漢嘉太守王¶
　　載以郡叛降於驤五月李雄遣李驤冦寧州刺史¶
　　王遜遣将姚岳拒戰於堂狼大破之　二年十二¶
　　月梁水太守爨亮益州太守李逷以興古叛降李¶
　　雄　三年五月征西大将軍陶侃以寧州刺史王¶
<pb:KR2k0055_WYG_015-34b>¶
　　堅懦弱不能禦冦表零陵太守尹奉代之徵堅還¶
　　奉殺爨亮降李逷夷境乃安¶
　成帝咸和二年正月寧州秀才龎遺起義兵攻李雄¶
　　将任回李謙等雄遣将羅恒費黒來救刺史尹奉¶
　　遣裨将姚岳及朱提太守楊術援遺戰於臺登岳¶
　　等敗績術死之　八年正月李雄将李壽陷寧州¶
　　尹奉及建寧太守霍彪降之　咸康二年十月廣¶
　　州刺史鄧嶽遣督䕶王隨撃夜郎新昌太守陶協¶
<pb:KR2k0055_WYG_015-35a>¶
　　擊興古並克之　五年三月鄧嶽伐蜀建寧人孟¶
　　彦執霍彪以降¶
宋文帝元嘉十八年十二月晉寧太守爨松子反寧州¶
　　刺史徐循討平之¶
隋文帝開皇十七年南寧夷爨翫反以史萬歲為行軍¶
　　總管討平之初爨翫遣使朝貢命韋世冲以兵戍¶
　　之置昆州以翫為刺史至是復叛萬歲自蜻蛉川¶
　　經弄棟水過諸葛武侯紀功碑渡西洱河入渠濫¶
<pb:KR2k0055_WYG_015-35b>¶
　　川破其三十餘部諸夷大懼請降萬歲欲以翫入¶
　　朝翫賂萬歲因舍之明年復反蜀王奏其受賄縱¶
　　賊除名爨翫懼入朝上戮之沒其子洪達等為奴¶
唐太宗貞觀二十二年遣右武衞将軍梁建方討松外¶
　　蠻酋帥雙舍拒戰敗走殺獲十餘萬餘悉諭降因¶
　　遣竒兵掩西洱河蠻其帥楊盛大駭欲遁去使者¶
　　好語約降乃納欵軍門建方振旅而還¶
　髙宗永徽二年白水蠻與大小勃弄蠻酋相誘為亂¶
<pb:KR2k0055_WYG_015-36a>¶
　　大勃弄楊承顛冦麻州都督任懐玉招之不從以¶
　　左領軍将軍趙孝祖為郎州道行軍總管與懐玉¶
　　往討大破之斬白水酋儉彌干等　三年孝祖兵¶
　　西入太勃弄酋長歿盛率衆迎戰大敗斬之執楊¶
　　承顛餘屯皆降　咸亨三年正月姚州蠻冦邊殺¶
　　長史李孝讓等以太子右衞副率梁積夀為姚州¶
　　道行軍總管討平之　調露元年永昌蠻復叛上¶
　　命李義總師討之敗績郎将劉惠等戰死¶
<pb:KR2k0055_WYG_015-36b>¶
　中宗景龍元年六月吐蕃及姚州蠻冦邊姚巂道討¶
　　擊使唐九徵敗之吐蕃以鐵絙梁漾濞二水通西¶
　　洱蠻築城戍之九徵毁絙平城建鐵柱於滇池勒¶
　　功　四年十二月姚州蠻反監察御史李知古擊¶
　　降之因聚斂誅掠羣蠻怨怒引吐蕃攻殺知古姚¶
　　巂路絶¶
　𤣥宗開元元年十月姚巂蠻冦姚州都督李䝉死之¶
　　　三年十月巂州蠻冦邊驍衞将軍李元道伐之¶
<pb:KR2k0055_WYG_015-37a>¶
　　　十七年二月巂州都督張審素討西南夷破之¶
　　克雲南昆明城　二十六年南詔盡併五詔地¶
　　天寳八載十月詔特進何履光率十道兵以伐雲¶
　　南初安寧城有五鹽井人得煮鬻自給至是遣履¶
　　光以兵定南詔境取安寧城及井復立馬援銅柱¶
　　乃還　九載十月南詔反陷雲南郡時鮮于仲通¶
　　領劍南節度使卞忿少方畧故事南詔嘗與妻子¶
　　謁都督過雲南太守張䖍陀私之多所求丐閤羅¶
<pb:KR2k0055_WYG_015-37b>¶
　　鳯不應䖍陀數詬靳之隂表其罪由是忿怒反發¶
　　兵攻䖍陀殺之取姚州及小夷州凡三十二　十¶
　　載四月劍南節度使鮮于仲通自将出戎巂州分¶
　　二道進次曲州靖州閤羅鳯遣使者謝罪願還所¶
　　虜得自新且城姚州如不聴則歸命吐蕃恐雲南¶
　　非唐有仲通怒囚使者進薄白厓城大敗引還大¶
　　将王天運為南詔所殺死者六萬人閤羅鳯斂戰¶
　　胔築京觀遂北臣吐蕃會楊國忠以劍南節度使¶
<pb:KR2k0055_WYG_015-38a>¶
　　當國掩其敗状復募兵擊之(以上三事本紀與南/詔傳年數不符茲從)¶
　　(本/紀)　十三載六月劍南節度留後李宓将兵十萬¶
　　撃南詔為閤羅鳯所誘深入糧盡士卒飢疫引還¶
　　適吐蕃論綺里徐兵至内外夾擊宓沉江死軍悉¶
　　潰前後死者二十餘萬人國忠更以捷聞閤羅鳯¶
　　因取巂州㑹同軍破越析¶
　代宗大厯十四年十月南詔異牟尋與吐蕃併力率¶
　　衆二十萬入冦一趨茂州踰文川擾灌口一趨扶¶
<pb:KR2k0055_WYG_015-38b>¶
　　文掠方維白壩一侵黎雅叩邛崍關發禁衞及幽¶
　　州軍往禦大敗之斬首六千級禽生捕傷甚衆顛¶
　　踣厓峭且十萬異牟尋懼更徙羊苴咩城¶
　徳宗貞元四年吐蕃冦寧州邠寧節度使張獻甫敗¶
　　之　五年劍南西川節度使韋臯敗吐蕃於臺登¶
　　北谷克巂州時勿鄧大鬼主苴夢衝數為吐蕃侵¶
　　獵兩林都大鬼主苴那時遺韋臯書乞兵攻吐蕃¶
　　臯遣将劉朝彩出銅山道吳鳴鶴出清溪關道郭¶
<pb:KR2k0055_WYG_015-39a>¶
　　英俊出定蕃柵道進逼臺登城吐蕃退壁西貢州¶
　　據髙為營苴那時分兵大破青海臘城二節度軍¶
　　於北谷青海大兵馬使乞藏遮遮臘城兵馬使悉¶
　　多楊朱節度論東柴大将論結突梨等皆戰死執¶
　　籠官四十五人鎧仗一萬牛馬稱是進拔於葱柵¶
　　詔封苴那時等皆為王　十年正月南詔敗吐蕃¶
　　於神川來獻㨗先是南詔苦吐蕃惏刻無厭清平¶
　　官鄭回因説異牟尋復歸唐異牟尋善之諸蠻頗¶
<pb:KR2k0055_WYG_015-39b>¶
　　得其語白於韋臯臯遣諜者遺之書吐蕃疑之責¶
　　大臣子為質異牟尋愈怨乃遺臯書决䇿内附臯¶
　　䕶使至京帝嘉之賜以詔臯令其屬崔佐時持至¶
　　羊苴咩城時吐蕃使者多在佐時大宣詔書勸異¶
　　牟尋斬吐蕃使復南詔舊名異牟尋皆從之吐蕃¶
　　因與回鶻戰殺傷甚乃調南詔萬人異牟尋欲襲¶
　　吐蕃陽示寡弱以三千人行許之即自将數萬踵¶
　　後晝夜行大破吐蕃於神川遂㫁鐵橋溺死以萬¶
<pb:KR2k0055_WYG_015-40a>¶
　　計俘其五王獻㨗京師七月異牟尋攻吐蕃復取¶
　　昆明城以食鹽池又破施蠻順蠻並虜其王置白¶
　　厓城因定麼些蠻隸昆山西爨故地破茫蠻掠弄¶
　　棟蠻漢裳蠻以實雲南東北　十二年二月吐蕃¶
　　寇巂州刺史曹髙仕破之　十三年五月吐蕃復¶
　　冦巂州髙仕又擊敗之　十六年七月韋臯克吐¶
　　蕃末恭城吐蕃大臣以歲在辰兵宜出謀襲南詔¶
　　閲衆治道将以十月圍巂州軍屯昆明及西貢川¶
<pb:KR2k0055_WYG_015-40b>¶
　　異牟尋與臯相聞臯命部将武免率弩士三千人¶
　　赴之亢榮朝以萬人屯黎州韋良金以二萬五千¶
　　人屯巂州吐蕃引衆五萬自曩貢川分二軍攻雲¶
　　南一軍自諾濟城攻巂州臯以巂州實往來道扞¶
　　蔽數州嚴兵以守别遣将襲擊降其帥又取末恭¶
　　城於是虜氣衰軍不振退至鐵橋南詔毒其水人¶
　　多死吐蕃苦唐詔掎角亦不敢圖南詔乃屯三瀘¶
　　水復城悉攝悉攝吐蕃險要也南詔與臯部将杜¶
<pb:KR2k0055_WYG_015-41a>¶
　　毘羅狙擊之　十七年二月南詔等夜絶瀘水斬¶
　　吐蕃屯卒吐蕃保鹿危山毘羅設伏以待又戰吐¶
　　蕃大奔於時康黒衣大食等兵及吐蕃大酋皆降¶
　　獲甲二萬首又合鬼主破之於瀘西吐蕃乃戍納¶
　　川故洪諾濟臘聿齎五城欲悉師出西山劍山収¶
　　巂州以絶南詔臯遣将郉毘以兵萬人屯南北路¶
　　趙昱以萬人戍黎雅州異牟尋謂臯曰虜聲取巂¶
　　州實窺雲南請進軍羊苴&KR2775;及吐蕃破麟州臯督¶
<pb:KR2k0055_WYG_015-41b>¶
　　諸将分道出或自西山或由平夷或下隴陀和石¶
　　門或徑神川納川與南詔㑹九月臯敗之於雅州¶
　　克木波城前後凡克城七焚堡百五十所斬首萬¶
　　級生禽論莽熱獻於朝獲鎧甲十五萬圍昆明維¶
　　州不能克乃班師¶
　憲宗元和十一年五月雲南蠻冦安南時黄洞蠻屢¶
　　叛邕管閒連歲被兵南詔清平官王嵯巔遂乗釁¶
　　東冦¶
<pb:KR2k0055_WYG_015-42a>¶
　文宗太和三年十一月南詔陷邛戎巂三州十二月¶
　　冦成都時西川節度使杜元穎治無状障候弛沓¶
　　相䝉南詔豐祐與王嵯巔乃悉衆掩卭戎巂三州¶
　　陷之入成都止西郛十日将還乃掠子女工技數¶
　　萬引而南南詔自是工文織與中州埓上遣鄂岳¶
　　襄鄧忠武軍及右領軍衞大将軍董重質追擊之¶
　　蠻復冦梓州又冦蜀州　六年南詔掠驃國民徙¶
　　之拓東¶
<pb:KR2k0055_WYG_015-42b>¶
　武宗㑹昌六年九月南詔冦安南經畧使裴元裕敗¶
　　之¶
　宣宗大中十二年南詔陷安南都䕶府時經畧使李¶
　　琢苛墨自私夷人不堪結南詔将段酋遷陷都䕶¶
　　府號白衣沒命軍南詔發朱弩佉苴三千助守然¶
　　歲猶朝貢　十三年十二月南詔陷播州時宣宗¶
　　崩使者告哀㑹豐祐亦死坦綽酋龍立恚朝廷不¶
　　弔恤又詔書仍賜故王以草具進使者而遣還遂¶
<pb:KR2k0055_WYG_015-43a>¶
　　僭號建元懿宗以其名近元宗嫌諱絶朝貢乃陷¶
　　播州¶
　懿宗咸通元年十月安南都䕶李鄠克播州十二月¶
　　南詔冦安南時李鄠屯武州為蠻所攻棄州走以¶
　　王寛代之　二年八月南詔冦邕州九月冦巂州¶
　　時蠻兵攻邕管經畧使李𢎞源兵少不能拒奔蠻¶
　　州南詔亦引去詔殿中監段文楚為經畧使數改¶
　　條約衆不悦以胡懐玉代之南詔知邊人困甚剽¶
<pb:KR2k0055_WYG_015-43b>¶
　　掠無有不入冦杜悰當國為上謀遣使者弔祭示¶
　　恩信并詔驃信以名嫌冊命未可舉必易名乃得¶
　　封上乃命左司郎中孟穆持節往㑹南詔陷巂州¶
　　遂止不行　三年二月以蔡襲為安南經畧招討¶
　　使發諸道兵二萬屯守南詔憺畏不敢出㑹詔左¶
　　庶子蔡京經制嶺南忌襲功欲阻壊之乃言南方¶
　　無虞武夫倖功多聚兵耗餽運請還戍兵襲執不¶
　　可願留兵五千累表不報即極陳南詔伺隙久有¶
<pb:KR2k0055_WYG_015-44a>¶
　　十必死状朝廷不省十一月南詔攻交州進畧安¶
　　南襲請救發湖荆桂兵五千屯邕州詔襲按軍海¶
　　門襲請濟師以山南東道兵千人赴之　四年正¶
　　月南詔攻益急襲録異牟尋盟言繫矢上射入其¶
　　營不荅俄而城陷襲闔宗死者七十人幕府樊綽¶
　　取襲印走渡江督荆南軍入東郛苦戰斬南詔二¶
　　千級是夜蠻遂屠城蠻兵兩陷安南所殺十五萬¶
　　人有詔諸軍保嶺南　五年正月南詔冦巂州西¶
<pb:KR2k0055_WYG_015-44b>¶
　　川節度使蕭鄴率屬蠻邀於大度河敗之三月南¶
　　詔冦邕州官兵敗嶺南西道節度使康承訓不知¶
　　所為有小校率勇士三百人夜縋城出燒其營蠻¶
　　大驚解去　六年五月嶺南西道節度使髙駢及¶
　　南詔戰於邕州敗之南詔復冦巂州刺史喻士珍¶
　　貪獪掠兩林東蠻口縛賣之以易蠻金蠻至開門¶
　　降盡殺戍卒士珍遂臣於蠻時駢代康承訓為節¶
　　度使以選士五千渡江敗林邑兵於邕州擊南詔¶
<pb:KR2k0055_WYG_015-45a>¶
　　龍州屯蠻酋燒貲畜走酋龍遣楊緝思助段酋遷¶
　　共守安南以范胒些為安南都統趙諾眉為扶邪¶
　　都統　七年六月高駢克安南時駢次交州戰數¶
　　勝楊緝思出戰敗還走城士乗之超堞入斬酋遷¶
　　胒些諾眉上首三萬級安南平進駢檢校刑部尚¶
　　書仍鎮安南　十年十二月南詔陷嘉州先是酋¶
　　龍遣清平官董成等十九人詣成都節度使李福¶
　　将庭見之成等請以敵國禮見福怒命武士捽辱¶
<pb:KR2k0055_WYG_015-45b>¶
　　之械繫於館俄而劉潼代福節度即挺其繫表縱¶
　　還有詔召成等至京師賜物良厚慰遣還國至是¶
　　酋龍遣使楊酋慶等來謝釋囚定邊節度使李師¶
　　望欲激蠻怒幸有功乃殺酋慶等既而戍士怒師¶
　　望貪殘欲生食之會召還以竇滂代之滂尤不法¶
　　酋龍怨殺其使率衆入冦竇滂遣兖海兵五百往¶
　　戰一軍皆覆酋龍乃身自将督衆五萬侵巂州攻¶
　　青溪關諸屯皆退保北涯復攻黎州濟江襲犍為¶
<pb:KR2k0055_WYG_015-46a>¶
　　破之遂陷嘉州　十一年正月南詔陷黎州入自¶
　　卭崍關圍雅州復擊卭州遂進攻成都次眉州西¶
　　川節度使盧耽畏援軍未集請降大使通好以紓¶
　　其深入詔遣太僕卿支詳為和蠻使耽與故瀘州¶
　　刺史楊慶復共修守備又選悍士三千號突将日¶
　　隸於軍二月蠻四面攻城耽遣李璹張察率突将¶
　　戰城下俘斬二千級蠻攻益力耽多方禦之上遣¶
　　東川節度使顏慶復為大度河制置劍南應接使¶
<pb:KR2k0055_WYG_015-46b>¶
　　兵次新都博野将曽元裕敗蠻兵斬二千級大将¶
　　宋威繼至又與蠻戰斬首五千南詔還屯星宿山¶
　　威進戍沱江蠻聞鳯翔山南軍且來乃迎戰毗橋¶
　　不勝趨沱江為伏士所擊城中出突将夜火蠻營¶
　　又王師奪昇遷梁蠻大敗酋龍知不敵夜撤營南¶
　　奔至雙流江無梁計窮将赴水死或止之曰不如偽¶
　　和以紓急乃來請三日梁成而濟　十四年坦綽¶
　　復冦蜀絙舟大度河以濟刺史黄景復擊郤之衆¶
<pb:KR2k0055_WYG_015-47a>¶
　　循河而南夜桴上流夾攻瀕水諸屯景復敗走還¶
　　黎州設伏以待蠻躡追之為景復所敗㑹蠻踵來¶
　　還攻大度河仆旗息鼓請曰坦綽欲上書天子白¶
　　寃事戍兵信之不戰橋成而濟黎州陷遂攻雅州¶
　　擊定邊軍卒潰入卭州成都大震坦綽遣使者四¶
　　十人齎驃信書遺節度使牛叢欲假道入朝請憇¶
　　蜀玊故殿叢欲許之楊慶復諫曰蠻無信彼禮屈¶
　　辭甘詐我也因斬其使留二人報書詈辱之坦綽¶
<pb:KR2k0055_WYG_015-47b>¶
　　至新津而還¶
　僖宗乾符元年十二月南詔冦黎雅二州入卭崍關¶
　　掠成都成都閉三日蠻乃去詔河西河東山南東¶
　　道東川兵伐之　二年正月髙駢敗南詔於大度¶
　　河時駢由天平軍徙西川節度使鎮成都至鎮不¶
　　淹月閲精騎五千逐蠻至大度河執酋長五十斬¶
　　之収卭崍關復取黎州南詔遁還召景復責大度¶
　　河之敗斬以徇戍望星清溪等關南詔懼遣使者¶
<pb:KR2k0055_WYG_015-48a>¶
　　詣駢結好而踵出兵冦邊駢斬其使答曰我且将¶
　　百萬衆至龍尾城問爾罪酋龍大震自南詔叛天¶
　　子數遣使至其境酋龍不肯拜使者遂絶駢以其¶
　　俗尚浮屠法故遣浮屠景仙攝使往酋龍與其下¶
　　迎謁且拜乃定盟而還駢結吐蕃尚延心嗢末魯¶
　　耨月等為閒築戎州馬湖沐源川大度河三城列¶
　　屯拒險料壮卒為平夷軍南詔氣奪酋龍恚發¶
　　疽死¶
<pb:KR2k0055_WYG_015-48b>¶
後梁太祖乾化四年十一月南詔鄭仁旻冦蜀蜀王建¶
　　大破之自是南詔不復犯邊¶
宋太祖乾徳三年正月王全斌平蜀欲以兵威取滇進¶
　　滇地圖太祖鑒唐之禍以玉斧畫大渡河曰此外¶
　　非吾有也由是雲南不通中國為段氏竊據¶
元憲宗二年命太弟呼必賚征雲南以烏蘭哈達總督¶
　　軍事　三年九月次忒刺分三道以進烏蘭哈達¶
　　率西道兵由晏當路諸王綽哈阿齊拉率東道兵¶
<pb:KR2k0055_WYG_015-49a>¶
　　由白蠻太弟由中道乙巳至滿陀城留輜重十月¶
　　丙午過大度河又經行山谷二千餘里至金沙江¶
　　乗革囊及栰以渡摩沙蠻主迎降十一月辛卯遣¶
　　三使入大理招段興智皆被殺丁酉師至白蠻打¶
　　郭寨其主将出降其姪堅壁拒守攻拔殺之不及¶
　　其民庚子次三甸辛丑白蠻送欵十二月丙辰兵¶
　　薄大理城大理國主段興智微弱國事皆決於相¶
　　髙泰祥屢戰不勝時東路兵亦至皆登點蒼山視¶
<pb:KR2k0055_WYG_015-49b>¶
　　城中城中大懼泰祥徵兵三十七部有來援者皆¶
　　為元兵阻敗始與興智謀出避外郡圖興復興智¶
　　奔善闡泰祥奔統矢命大将額爾固濟巴圖爾追之¶
　　以大理拒命将屠其城用詞臣姚樞言乃裂帛為¶
　　旗書止殺之令分號於衆兵入大理人民安堵己¶
　　未西道兵亦至命姚樞搜訪圖籍辛酉南出龍尾¶
　　城次趙瞼癸亥獲髙泰祥於姚州欲官之不屈因¶
　　斬之而用其子高瓊高長夀等　四年春太弟班¶
<pb:KR2k0055_WYG_015-50a>¶
　　師留烏蘭哈達經畧雲南地哈達率衆攻合剌章¶
　　水城屠之前次羅部府大酋髙昇集諸部兵拒戰¶
　　又大破之進至善闡興智率衆固守城際滇池三¶
　　靣皆水既險且堅哈達選饒勇以砲摧北門縱火¶
　　攻之皆不克乃大震鼔鉦進而作作而止使不知¶
　　所為如是者七日伺其困乏夜五鼓遣子阿珠潛¶
　　師躍出亂砍之遂大潰至昆澤段興智及其渠帥¶
　　馬合剌昔皆降餘衆依阻山谷者分命裨将伊埒¶
<pb:KR2k0055_WYG_015-50b>¶
　　托卜伊津等掩其左右圍既合哈達與阿珠率善¶
　　射者二百騎四靣進擊又攻纖寨拔之至乾徳哥¶
　　城哈達病委軍事於阿珠環城立砲以草填塹衆¶
　　軍始集阿珠已率所部搏戰城上城遂破　五年¶
　　哈達率師平烏蠻諸郡凡出師三年平大理五城¶
　　八府四郡烏白等蠻三十七部兵威所加無不欵¶
　　服　六年哈達以雲南平獻㨗授銀印加大元帥¶
　　還鎮大理以劉時中為宣撫使赦段興智領諸蠻¶
<pb:KR2k0055_WYG_015-51a>¶
　　從合征交趾屠其城經車里所部悉降之¶
　世祖至元元年舍利畏叛諸部竝起信苴日討平之¶
　　時東爨舍利畏倡言䝉古處北吾等處南聲教所¶
　　不及何以服從之㑹都元帥布呼丹專制不善撫¶
　　輯於是東方諸蠻竝起應之衆至三十萬上聞變¶
　　命大理總管信苴日與大将合兵討之衆皆解散¶
　　惟舍利畏遁入巖箐未獲至十一年信苴日遣人¶
　　詭為商旅執贄往見殺之　十年二月雲南羅羽¶
<pb:KR2k0055_WYG_015-51b>¶
　　酋長阿旭叛詔有司安輯其民募能捕斬阿旭者¶
　　賞之　十三年羅槃甸叛雲南行省平章贍思丁¶
　　率師往討降之(事詳/名宦)　十四年四月𬗟蒲甘夷冦¶
　　金齒沙木斯鼎遣呼圖等攻敗之時金齒千額總管¶
　　阿禾内附𬗟怨之遣蒲甘大将釋多羅伯級攻其¶
　　地欲立砦騰越永昌之間㑹大理路䝉古千户呼圖¶
　　克大理路總管信苴日總把千户托多爾海奉命¶
　　伐永昌之西騰越蒲驃阿昌金齒未降部族駐劄¶
<pb:KR2k0055_WYG_015-52a>¶
　　南甸阿禾告急呼圖克等晝夜行與𬗟軍遇一河邊¶
　　其衆約四五萬象八百馬萬匹呼圖克軍僅七百¶
　　人𬗟人前乗馬次象次步卒象披甲背負戰樓兩¶
　　旁挾大竹筩置短槍數十於其中乗象者取以擊¶
　　刺呼圖克下令賊衆我寡當先衝河北軍親率二百¶
　　八十一騎為一隊信苴日傍河為一隊托多爾海¶
　　依山為一隊戰良乆賊敗信苴日追之三里抵寨¶
　　門旋濘而退南靣賊萬餘繞出官軍後信苴日馳¶
<pb:KR2k0055_WYG_015-52b>¶
　　報呼圖克復列為三陣進至河岸擊之又敗追破其¶
　　十七砦逐北至窄山口賊及象馬自相蹂死者盈¶
　　三巨溝日暮呼圖克中傷遂収兵明日追之至干額¶
　　不及而還捕虜甚衆軍中以一帽或兩靴一氊衣¶
　　易一生口其脱者又為阿禾阿昌邀殺歸者無幾¶
　　十月雲南省遣都元帥尼雅斯拉廸音率䝉古爨僰麽¶
　　些軍三千餘人征𬗟至江頭城招降磨欲等三百¶
　　餘砦以天熱還師　十五年詔以雲南境土廣遠¶
<pb:KR2k0055_WYG_015-53a>¶
　　未降者多僉軍萬人進討　十七年二月達喇布爾¶
　　罕以雲南行省軍攻定昌路禽總管谷納殺之¶
　　十九年三月烏䝉民叛詔諾特和和羅蘇黙率䝉古¶
　　漢人新附軍討之　二十年十一月諸王桑阿克達¶
　　爾右丞台布叅政伊克德濟将兵征𬗟克之先是¶
　　尼雅斯拉廸音請益兵征𬗟上以精兵萬人屬之進¶
　　討又發四川軍萬人命約爾哈領之同進又詔信¶
　　苴日同右丞拜達勒迎師信苴日至金齒病卒尋¶
<pb:KR2k0055_WYG_015-53b>¶
　　敕僉亦奚不薛及播思叙三州兵并發羅羅斯等¶
　　軍䝉古新附軍復發征日本重囚同征𬗟九月大¶
　　軍發中慶十月至南甸台布由羅必甸進軍桑阿¶
　　克達爾命伊克徳濟取道於阿昔江達鎮西阿禾江¶
　　造舟二百下流至江頭城㫁𬗟人水路自将一軍¶
　　從驃甸徑抵其國與台布軍㑹進攻江頭城拔之¶
　　獲其鋭卒萬餘人命都元帥袁世安戍之隨遣使¶
　　諭降𬗟酋不聼據太公城以拒大軍復遣僧諭以¶
<pb:KR2k0055_WYG_015-54a>¶
　　禍福反為所害遂督軍水陸並進擊破之　十二¶
　　月雲南施州子童為亂詔叅知政事阿哈巴克實帥¶
　　兵合羅羅斯托里實克討之　二十一年正月建¶
　　都王烏䝉及金齒一十二處俱降先是建都為𬗟¶
　　所制欲降未能至太公城既破乃相率赴大軍降¶
　　各分兵戍守置邦牙宣慰司於蒲甘城命雲南王¶
　　克哷移鎮緬桑阿克達爾等振旅還遣使進𬗟珍珠¶
　　珊瑚異綵及七寳束帶四月雲南行省進破江頭¶
<pb:KR2k0055_WYG_015-54b>¶
　　城所得童男女八千人并銀器幣帛　二十二年¶
　　九月烏䝉叛命四川行院伊蘇徳勒将兵討之馬¶
　　湖總管汝作以蠻兵三百為助降西崖門酋長阿¶
　　者等百餘户　十月烏蒙蠻夷宣撫使阿䝉叛詔¶
　　討之　二十三年十月調招討使張萬為征緬副¶
　　都元帥額森特穆爾為征𬗟招討司達嚕噶齊千¶
　　户張成為征𬗟招討使並虎符勅造戰船将兵六¶
　　千人征𬗟以圖們岱為都元帥總之　二十四年¶
<pb:KR2k0055_WYG_015-55a>¶
　　八月以李海拉蘇為征𬗟行省叅政将新附軍五¶
　　千探馬赤軍一千以行仍調四川湖廣行省軍五¶
　　千赴之召能通金齒白夷道路者張成及前占城¶
　　軍總管劉全並為招討使佩虎符從征以圖們徳¶
　　爾為都元帥将四川省兵五千赴緬省仍令其省¶
　　駐緬近地以俟進止既而雲南王與諸王進征蒲¶
　　甘喪師七千餘𬗟始平　十二月鎮南王托歡将¶
　　兵征交阯克之先是正月發雲南兵同江淮江西¶
<pb:KR2k0055_WYG_015-55b>¶
　　湖廣三省䝉古漢劵軍及海外四州黎兵討交阯¶
　　置征交阯行尚書省鄂囉齊平章政事烏瑪喇樊¶
　　楫叅知政事總之並受鎮南王托歡節制十一月¶
　　雲南省右丞阿嚕兵次交趾木兀門其将昭文王¶
　　以四萬人守之阿嚕撃破之獲其将黎石何英鎮¶
　　南王次思明程鵬飛與鄂囉齊等從鎮南王分道¶
　　並進阿巴齊以萬人為前鋒烏瑪喇樊楫及程鵬¶
　　飛等遂趨交趾所向克㨗鎮南王次界河交趾發¶
<pb:KR2k0055_WYG_015-56a>¶
　　兵拒守前鋒皆擊破之次萬劫諸軍畢㑹十二月¶
　　鎮南王次茅羅港攻浮山寨破之以諸軍渡富良¶
　　江次交趾城下敗其守兵陳日烜與其子棄城走¶
　　敢南堡復走入海鎮南王以諸軍追之不及引兵¶
　　還交趾城諸将以糧盡師老宜全師而還鎮南王¶
　　從之　二十五年三月鎮南王次内傍關賊兵大¶
　　集以遏歸師遂由單已縣趨盝州閒道以出次思¶
　　明州命阿嚕引兵還雲南鄂囉齊以諸軍北還日¶
<pb:KR2k0055_WYG_015-56b>¶
　　烜遣使來謝進金人代已罪　二十九年八月詔¶
　　布敦䝉古勒黙色以軍征八百媳婦國¶
　成宗元貞元年二月雲南行省平章額森布哈言敢¶
　　麻魯有兩夷未附金齒亦叛服不常乞調兵六千¶
　　鎮撫金齒從之　二年三月元江賊捨資殺掠邊¶
　　境梁王命集賽台等討降之　雲南省臣額森布¶
　　哈征乞藍拔瓦農開陽兩寨其黨答刺率諸蠻來¶
　　降乞藍悉平　大徳元年九月八百媳婦叛冦徹¶
<pb:KR2k0055_WYG_015-57a>¶
　　里遣額森布哈将兵討之　四年五月緬王為其¶
　　弟阿撒哥也等所殺其子窟麻剌哥撒入逃詣京¶
　　師詔䝉古圖嚕黙色率師問罪蠻賊與八百媳婦¶
　　國通其勢張甚䝉古圖嚕黙色請益兵又命薩察¶
　　固爾等将兵萬二千人征之仍令諸王庫庫節制¶
　　其軍七月𬗟賊阿撒哥也弟者蘓等九十一人各¶
　　奉方物入朝自言殺主之罪始罷征𬗟兵　十二¶
　　月遣左丞劉深等征八百媳婦時深倡議世祖以¶
<pb:KR2k0055_WYG_015-57b>¶
　　神武一海内今上嗣立未有武功而八百媳婦國¶
　　助𬗟為逆請征之左丞相哈喇哈遜御史中丞董¶
　　士選諌不聴詔深及哈喇岱鄭祐将兵三萬人往¶
　　討　五年二月以劉深哈喇岱為中書右丞鄭祐¶
　　為叅知政事皆佩虎符立征八百媳婦萬户府二¶
　　設萬户四員發四川雲南囚徒從軍五月勅雲南¶
　　省分䝉古射士征八百媳婦兵既出取道順元遠¶
　　冒烟瘴士卒多死驅民轉餉谿谷之間一夫負粟¶
<pb:KR2k0055_WYG_015-58a>¶
　　八斗率數十人佐之數十日乃達死者又數十萬¶
　　人中外騷然而深復脅求水西土官之婦蛇節金¶
　　三千兩馬三千匹土官宋隆濟因苗民之怨遂結¶
　　連蛇節率苗獠反破楊黄寨進攻貴州知州張懐¶
　　徳力戰死因困劉深於窮谷中梁王庫庫率兵救¶
　　之賊稍却　七月遣薩察固爾等将兵征金齒等¶
　　國時征𬗟師還為金齒所遮士多戰死又連接八¶
　　百媳婦諸蠻相效不輸税賦賊殺官吏故皆征之¶
<pb:KR2k0055_WYG_015-58b>¶
　　薩察固爾等圍緬兩月城中薪食俱盡勢将出降¶
　　将校髙慶察罕巴哈受其重賂以炎暑瘴疫為辭¶
　　輙引兵還詔誅之免薩察固爾為庶人　十一月¶
　　上因劉深敗始悔不用哈喇哈遜董士選之言乃¶
　　遣劉國傑楊賽音巴哈等率湖廣四川兵分道進¶
　　討别勅梁王以雲南兵接應　六年正月増劉國¶
　　傑等軍是月劉深等以糧盡不能至八百媳婦國¶
　　而還宋隆濟蛇節率衆邀擊輜重委棄士卒殺傷¶
<pb:KR2k0055_WYG_015-59a>¶
　　殆盡二月罷劉深等官時烏撒烏䝉東川芒部及¶
　　武定威楚普安諸蠻因蛇節之亂皆以供輸煩勞¶
　　為辭乗釁起兵攻掠州縣復詔伊蘇岱爾䝉固岱¶
　　等将兵㑹劉國傑討之賊兵勁利且多健馬官軍¶
　　不利國傑令人持一盾布釘其上俟陣合棄盾佯¶
　　走賊來追馬遇盾皆仆國傑鼓譟趣之賊大敗既¶
　　而餘冦復合要戰國傑不應數日度其氣衰一鼓¶
　　破走之追戰數千里播州安撫使楊賽音巴哈出¶
<pb:KR2k0055_WYG_015-59b>¶
　　播境連與賊遇破之前駐蹉泥賊騎猝至賽音巴¶
　　哈奮擊先進大軍隨之賊遂潰乗勝逐北殺獲不¶
　　可勝計遂降阿苴下笮龍望塵送款者相續十一¶
　　月劉國傑裨将宋光率兵大敗蛇節　七年三月¶
　　罷雲南征𬗟分省誅劉深笞哈喇岱鄭祐時㑹赦¶
　　當免哈喇哈遜曰徼名首釁喪師辱國不誅深無¶
　　以謝天下遂伏誅　四月劉國傑楊賽音巴哈大¶
　　破賊於墨特川蛇節降隆濟遁去遂誅蛇節餘黨¶
<pb:KR2k0055_WYG_015-60a>¶
　　相繼平　八年春雲南順元同知宣撫宋阿珠生¶
　　獲隆濟來獻斬之　十年四月雲南羅雄州軍火¶
　　主阿邦龍少結豆温匡虜普定路諸蠻為冦右丞¶
　　汪維能進討賊退據越州諭之不服遣平章伊蘇¶
　　岱爾率兵萬人往捕之兵至曲靖與維能合從諸¶
　　臣錫保齊伊哷濟達等進壓賊境獲阿龍少斬之¶
　　餘衆皆潰命伊蘇岱爾留軍二千戍之¶
　武宗至大二年十一月八百媳婦及大小徹里諸蠻¶
<pb:KR2k0055_WYG_015-60b>¶
　　作亂威遠州谷保據木羅甸詔遣雲南右丞薩濟¶
　　固爾威往諭之薩濟固爾威受谷保賂復進兵攻劫¶
　　谷保弓弩亂發遂敗還　三年正月復遣薩濟固爾¶
　　威招撫八百媳婦　四年五月八百媳婦與大小¶
　　徹里蠻冦邊命雲南王及右丞阿固台以兵討之¶
　仁宗皇慶元年九月罷征八百媳婦大小徹里蠻以¶
　　璽書招諭之時朝議主用兵侍御史趙世延曰蠻¶
　　夷事在羈縻先朝用兵不已致亡失軍旅誅戮省¶
<pb:KR2k0055_WYG_015-61a>¶
　　臣今當選重臣知體者付以邊寄兵宜無用章再¶
　　上事乃罷延祐六年二月雲南闍里愛俄永昌蒲¶
　　蠻阿入剌等並為冦命雲南省從宜𠞰捕　十一¶
　　月木邦路帶邦為冦勅雲南省招捕之¶
　英宗至治三年十月入番順元及静江大理威楚諸¶
　　路猺兵為冦勅湖廣雲南二省招諭之　十一月¶
　　雲南開南州大阿哀阿三木台龍買六千餘人冦¶
　　哀卜白鹽井詔凡有罪自首者原其罪　十二月雲¶
<pb:KR2k0055_WYG_015-61b>¶
　　南車里于孟花脚等蠻為冦詔招諭之¶
　泰定帝泰定元年六月雲南大理路伱囊為冦　十¶
　　月雲南車里蠻為冦遣鄂爾多奉詔招諭之其酋¶
　　塞賽子尼靣雁搆木子刁零出降　十二月雲南¶
　　猺阿吾及至閙為冦行省督兵捕之　二年四月¶
　　僰夷及蒐雁遮殺雲南行省所遣諭蠻使者詔追¶
　　捕之　五月車里陶剌孟及大阿哀蠻兵萬人乗¶
　　象冦陷多羅等十四寨木邦路蠻入廟率僰夷萬¶
<pb:KR2k0055_WYG_015-62a>¶
　　人冦陷倒入漢寨命邊将嚴備之　六月開南府¶
　　阿只弄哀培蠻兵為冦命雲南行省督所屬兵捕¶
　　之　七月威楚大理諸蠻為冦雲南行省請出師¶
　　不允遣伊埒穆爾丹等使大理布延實哩等使威楚¶
　　招諭之　十二月元江路土官普山為冦詔戍兵¶
　　捕之　三年正月元江路總管普雙叛命雲南行¶
　　省招捕之　五月岑世興及鎮安路岑修文合山¶
　　獠角蠻六萬餘人為冦命湖廣雲南行省招諭之¶
<pb:KR2k0055_WYG_015-62b>¶
　　　八月寧遠州洞蠻刁用為冦命雲南行省備之¶
　　　四年五月元江路總管博碩坐贜免遂結蠻兵¶
　　作亂勅復其舊職七月博碩復叛　十月開南州¶
　　土官阿齊拉率蠻兵為冦命雲南行省招捕之¶
　　致和元年五月大理怒江甸土官阿海伱冦樂辰¶
　　諸寨命雲南行省督兵捕之¶
　¶
　雲南通志巻十六上¶
