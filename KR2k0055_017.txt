# -*- mode: mandoku-view; -*-
#+TITLE: 雲南通志
#+DATE: 2015-08-24 22:43:11.047398
#+PROPERTY: ID KR2k0055
#+PROPERTY: BASEEDITION WYG    
#+PROPERTY: JUAN 卷十七
<pb:KR2k0055_WYG_017-1a>¶
欽定四庫全書¶
　雲南通志卷十七¶
　　封建¶
　　武王東征髳濮來㑹不聞列五等之封自莊蹻王¶
　　滇後裔常羌受命漢室始賜王印嗣是蠻方君長¶
　　納款奉貢錫以册命俾仍其舊王臣之出鎮者以¶
　　功賜爵用資彈壓亦随時勢以施控馭之術也唐¶
　　自開元以後蒙氏併五詔破吐蕃朝廷倚以為重¶
<pb:KR2k0055_WYG_017-1b>¶
　　凡所以襃崇優異之者靡所不至然卒反覆無常¶
　　數為邊患迨元世祖首定雲南增置郡邑始以同¶
　　姓諸王董理其事明代命沐氏世為重鎮兩迤諸¶
　　州郡以次改設流官漸同腹地我¶
　國家聲敎遐敷滇南萬里如在几席革藩鎮之制大¶
　　一統之模曠古獨隆焉顧前此襃封錫爵之典有¶
　　不容泯者故備錄之以見古今馭逺之圖與沿襲¶
　　變通之蹟云爾志封建¶
<pb:KR2k0055_WYG_017-2a>¶
漢¶
　滇王當羌(史記作常羌莊蹻之後世王滇傳至當羌/武帝元狩元年遣王然于等指求身毒國)¶
　　(至滇滇王當羌留為求進嵗餘皆閉昆明莫能通/滇王與漢使言漢孰與我大及夜郎侯亦然各自)¶
　　(以一州王不知漢廣大使者還因盛言滇大國足/事親附天子注意焉元鼎六年復遣王然于以粤)¶
　　(破及誅南夷兵威風諭滇王入朝滇王有衆數萬/人其旁東北勞深靡莫皆同姓相仗未肯聼命元)¶
　　(封二年發兵擊滅勞深靡莫以兵臨滇滇王乃舉/國降事詳師旅考於是以為益州郡賜王印復長)¶
　　(其民狩附錄舊志滇王仁果西海阿育國王後裔/也元  間帝聞當羌有漢孰與我大之語惡其不)¶
　　(遜時仁果善撫其衆與當羌角立乃封仁果為滇/王莊蹻之世遂絶三國時有鳳龍佑那仁果十五)¶
<pb:KR2k0055_WYG_017-2b>¶
　　(世孫也諸葛亮定南中收用豪傑乃封佑那為建/寧國王賜姓張氏傳至十七世孫張樂進求唐武)¶
　　(徳閒遣使随南寧州都督韋仁夀入朝詔冊進求/為首領大將軍永徽四年讓國於蒙氏細奴邏張)¶
　　(氏始絶其事不載/正史姑存以備考)¶
　鉤町王亡波(舊有侯未詳所始昭帝始元五年侯亡/波從軍正王平大鴻臚田廣明等擊姑)¶
　　(繒葉榆有功六年詔封成帝河平閒王禹與夜郎/王興等舉兵相攻太守陳立斬興禹震恐入粟干)¶
　　(斛牛羊勞吏士立遣還郡王莽簒位改漢制貶為/侯王邯怨恨牂牁太守周欽詐殺邯邯弟承又攻)¶
　　(殺欽州郡擊之不能勝三邊/怨擾盡反其後不見於史傳)¶
後漢¶
<pb:KR2k0055_WYG_017-3a>¶
　邛穀王任貴(後漢書作長貴卭人王莽時越巂太守/枚根調為軍侯更始二年率種人攻殺)¶
　　(根自立為邛穀王領太守事又降於公孫述建武/十二年述敗歸漢仍受封十四年遣使上三年計)¶
　　(即授越巂太守印綬十九年武威將軍劉尚擊益/州夷路由越巂貴疑之聚兵起營臺招呼諸酋長)¶
　　(多釀毒酒欲先以勞軍因襲擊尚尚/知其謀掩誅之徙其家屬於成都)¶
　哀牢君賢栗(其先有婦人名沙壹居於牢山嘗捕魚/水中觸沈木若有感因懐姙十月產子)¶
　　(男十人後沈木化為龍出水上沙壹忽聞龍語曰/若為我生子今悉何在九子見龍驚走獨小子不)¶
　　(能去背龍而坐龍因䑛之其母烏語謂背為九謂/坐為隆因名子曰九隆及長大諸兄以九隆為父)¶
　　(所䑛而黠遂共推以為王牢山下有一夫一婦復/生十女子九隆兄弟皆娶以為妻後漸相滋長九)¶
<pb:KR2k0055_WYG_017-3b>¶
　　(隆死世世相繼乃分置小王往往邑居散在谿谷/絶域荒外山川阻深生人以來未嘗交通中國建)¶
　　(武二十三年其王賢栗遣兵乗箄船南下江漢擊/附塞夷鹿茤鹿茤人弱為所擒獲於是震雷疾雨)¶
　　(南風飄起水為逆流翻涌二百餘里箄船沉没哀/牢之衆溺死數千人賢栗復遣其六王將萬人以)¶
　　(攻鹿茤鹿茤王與戰盡殺之哀牢耆老共埋六王/夜虎復出其尸而食之餘衆驚怖引去賢栗惶恐)¶
　　(謂其耆老曰我曹入邊塞自古有之今攻鹿茤輒/被天誅中國其有聖帝乎二十七年遂率種人詣)¶
　　(越巂太守鄭鴻降求内屬帝封賢栗等為君長自/是嵗來朝貢明帝永平十二年其王栁貌遣子率)¶
　　(種人内屬章帝建初元年王類牢殺守/令反昆明夷鹵承與諸郡兵共擊斬之)¶
　破虜傍邑侯鹵承(邪龍縣昆明夷章帝建初二年率/種人應募擊斬哀牢王類牢於博)¶
<pb:KR2k0055_WYG_017-4a>¶
　　(南賜帛/萬匹封)¶
　撣國王雍由調(和帝永元九年重譯奉國珍寶入貢/賜金印紫綬安帝永寧元年復遣使)¶
　　(朝貢獻藥及幻人能變化吐火自支解易牛羊頭/又善跳九數乃至千明年元㑹帝作樂於庭封為)¶
　　(漢大都尉賜印綬/金銀䋛繒各有差)¶
　白狼樓薄蠻夷王唐繒(和帝永元十二年率種人/歸義内屬賜金印紫綬)¶
　奉通邑君令田(青衣道夷邑長安帝永初二年與徼/外三種夷齎黄金旄牛眊舉土内屬)¶
　　(帝増其/爵號)¶
五代宋¶
<pb:KR2k0055_WYG_017-4b>¶
　邛都縣侯爨龍顔(南寧州人文帝永嘉閒累官龍/驤將軍鎮蠻校尉寧州刺史封)¶
北魏¶
　同樂郡侯爨雲(建寧郡人累官驃騎大將軍開府/儀同三司南寧州刺史封年無考)¶
唐¶
　夜郎郡公謝龍羽(牂牁蠻首領有兵三萬髙祖武徳/三年遣使者朝貢以其地為牂州)¶
　　(拜龍羽/刺史封)¶
　臺登郡王盛邏皮(一作晟羅皮南詔蒙氏邏盛炎子/武后朝盛炎入朝時已有子炎閤)¶
　　(妻復娠生盛邏皮喜曰我又有子雖死唐地/足矣後邏皮立元宗開元元年授特進封)¶
<pb:KR2k0055_WYG_017-5a>¶
　雲南王皮邏閤(盛邏皮子元宗開元末賜名歸義破/逐河蠻兼併五詔其勢寖强事詳見)¶
　　(雜紀二十六年入朝天子為加禮又以破渳蠻功/馳遣中人冊封賜錦袍鈿帶七事天寶五載遣其)¶
　　(孫鳳迦異入朝授鴻臚卿/賜龜兹樂一部恩禮有加)¶
　雲南王閤邏鳳(歸義子天寶七載襲封詔以其子鳳/迦異為陽瓜州刺史九載叛附吐蕃)¶
　　(事詳師/旅考)¶
　南詔王異牟尋(鳳迦異子德宗貞元九年上表反正/請復號南詔十年大破吐蕃獻捷京)¶
　　(師事詳師旅考帝遣使冊封賜銀窠金印文曰貞/元冊南詔印随遣清平官尹輔酋等入謝獻鐸鞘)¶
　　(浪劍鬱刃等物自是比年入貢破附錄南詔清平/官尹仇寛貞元十年異牟尋大  吐蕃遣獻地圖)¶
<pb:KR2k0055_WYG_017-5b>¶
　　(方物帝賜賚有加拜左/散騎常侍封髙溪郡侯)¶
　長川郡公苴嵩(勿鄧大鬼主徳宗貞元聞/通款詔兼卭部團練使封)¶
　順政郡王苴那時(兩林都大鬼主貞元五年遺韋皐/書乞兵攻吐蕃皋許之那時戰甚)¶
　　(力大破吐蕃於臺登/北谷封事詳師旅考)¶
　懷化郡王苴夢衝(苴嵩死子苴驃離幼以夢衝為大/鬼主數為吐蕃侵獵貞元五年同)¶
　　(苴那時共/破吐蕃封)¶
　和義郡王驃傍(豐琶部落大鬼主少驍敢數出兵/攻吐蕃貞元五年同苴那時等封)¶
　歸義郡王董嘉慶(戎州管内馴騁浪三州大鬼主/累世内附以忠謹稱封年無考)¶
<pb:KR2k0055_WYG_017-6a>¶
　南詔王尋閤勸(異牟尋子憲宗元和三/年襲封改賜元和印章)¶
　南詔王勸龍晟(尋閤勸子憲宗元和四年襲封十/一年為弄棟節度使王嵳巔所弑)¶
　南詔王勸利(勸龍晟弟憲宗元和十一年詔/使冊封穆宗長慶三年賜印)¶
　南詔王豐祐(勸利弟穆宗長慶三年詔使冊封隨遣/洪成酋等入謝豐祐立後叛服不常至)¶
　　(宣宗時死子坦綽酋龍立恚朝廷不弔恤遂絶朝/貢僭號建元為邊患者二十年前後事俱詳師旅)¶
　　(考自此無復册/封而國亦尋滅)¶
宋¶
　大理國王段和譽(其先有儉魏者威都白人也佐蒙/氏有功賜名國忠擢清平官六傳)¶
<pb:KR2k0055_WYG_017-6b>¶
　　(至思平逐楊干貞而有其國十七傳至和譽徽宗/政和六年遣使入貢七年冊為金紫光祿大夫檢)¶
　　(校司空雲南節度使/上柱國封餘詳雜紀)¶
元¶
　雲南王和克齊(世祖第五子初至元元年爨蠻舍利/畏倡亂遣將討平之事詳師旅考帝)¶
　　(念非親賢不能靖一方或以荒服難之帝曰朕固/樂其風土向非歴數在躬將於彼請分器焉四年)¶
　　(遂封和克齊為王金鍍銀印駝鈕出鎮雲南復置/大理等處行六部未幾改賜金印獸鈕五年受命)¶
　　(與安南國王討占城眞臘/八年為元帥布呼丹所弑)¶
　宗王圗固勒(世系無考至元十一年/封代和克齊鎮雲南)¶
<pb:KR2k0055_WYG_017-7a>¶
　雲南王額森特穆爾(和克齊子從征在緬至元十七/年以張立道言遣忙古帶迎歸)¶
　　(襲封金印獸鈕二十二年詔事不議於王者毋輒/行二十五年移鎮大理成宗大徳元年賜鈔三萬)¶
　　(八千錠十一/年進封營王)¶
　梁王噶瑪拉(世祖孫至元二十七年封金印獸鈕出/鎮雲南二十九年改封晉王成宗大徳)¶
　　(六年薨後以子泰定帝/入繼大統追尊為顯宗)¶
　梁王蘇克繖(噶瑪拉子至元三十年封出鎮雲南金印/獸鈕三十一年成宗即位以雲南嵗貢馬)¶
　　(二千五百匹給梁王數太多命量減之大徳九年之/詔梁王勿與雲南行省事賜鈔千錠十年賜復如)¶
　梁王庫庫(封年及世系無考成宗大徳五年左丞劉/深征八百媳婦為水西上官宋隆濟所圍)¶
<pb:KR2k0055_WYG_017-7b>¶
　　(庫庫率兵救之賊衆/少解事詳師旅考)¶
　雲南王羅丹(世祖第七子西平王鄂囉齊之孫武宗/至大二年梁王松山有瘋疾詔封老的)¶
　　(鎮雲南金/印獸鈕)¶
　梁王王禪(噶瑪拉孫仁宗延祐七年英宗即位封雲/南王金鍍銀印龜鈕英宗至治三年泰定)¶
　　(帝入立進封梁/王金印獸鈕)¶
　雲南王特穆爾布哈(禪子英宗至治三年泰定帝/入立詔襲封金鍍銀印駝鈕)¶
　豫王阿喇特納實哩(世系無考文宗天歴二年出鎮/雲南  舊志有諸王圗沁乃文)¶
　　(宗至順元年自立為雲/南王非奉朝命故不載)¶
<pb:KR2k0055_WYG_017-8a>¶
　梁王巴咱爾斡爾宻(一名博囉布色一作巴咱爾以宗/室鎮雲南世系無考元亡後仍)¶
　　(阻險自守明太祖屢遣使招諭不從洪武十四年/潁川侯傅友德南伐梁王兵敗走滇池島中友德)¶
　　(等入雲南梁王聞之謂其右丞曰我宗室無降理/有死以報國耳先縊其妃自飲藥不死投滇池水)¶
　　(中舉家從/之俱死焉)¶
明¶
　周王橚(太祖第六子洪武二十二/年出鎮雲南未幾詔還)¶
　汝南王梗(太祖第十九子洪武二十六年建邸雲南/二十八年之國建文帝時廢為庶人成祖)¶
　　(永樂初復國與守臣交惡上賜書諭王召守臣戒/之未幾又不法上怒罪其僚屬奪冊寶尋復與之)¶
<pb:KR2k0055_WYG_017-8b>¶
　　(仁宗洪熙元年/徙封武岡州)¶
　黔寧王沐英(鳳陽定逺人少孤太祖收而子之賜國/姓年十八授帳前都尉以所部征閩擒)¶
　　(陳友定命復姓出鎮建寧随副衛國公鄧愈西征/關地千里洪武十年封西平侯十四年以征南右)¶
　　(副將軍同潁川侯傳友徳征雲南出竒制勝所至/戰㨗事詳師旅考雲南平晋英鎮守復破阿資以)¶
　　(兵威定八百媳婦緬外諸夷皆重譯來貢二十五/年懿文太子薨英哭之嘔血遂得疾卒年四十七)¶
　　(訃聞上慟悼輟朝命以喪歸軍民蠻長攀號送者/數萬賜葬江南之觀音山追封黔寧王諡昭靖英)¶
　　(為人温爽有資概所至未嘗濫殺在滇列衞戍簡/官僚課農桑興學校一切屯田水利力役貢賦咸)¶
　　(經理有條平居好讀書親近儒者既歿滇/民請即府城立廟報可子五春晟昂昶昕)¶
<pb:KR2k0055_WYG_017-9a>¶
　西平侯沐春(英長子年少有才畧初授驃騎將軍後/軍都督僉事洪武二十五年襲父爵鎮)¶
　　(雲南練兵恤民克遵先志屢著威績平定諸蠻三/十一年佩前將軍印征平緬大破刁斡孟事詳師)¶
　　(旅考尋卒年僅二十六賜祭葬諡惠襄春貎不逾/中人平日寛衣緩帶如儒士及行師號令嚴明士)¶
　　(卒用命動有成功在滇七年民户有/加曠土増闢其設施井井可觀焉)¶
　定逺王沐晟(英次子氣宇凝重寡言笑喜怒不彤太/祖甚愛之甫冠授後軍都督僉事進左)¶
　　(都督洪武三十一年嗣兄春爵鎮雲南永樂三年/擊退八百大甸酋又連破安南酋獲其帥四年又)¶
　　(大破安南夷黎湖於多邦城柵與新城侯張輔兵/合五年於日南州奇羅海口擒安南酋父子官屬)¶
　　(并籍其郡縣獻於朝進封黔國公上嘉其勞親為/詩裦美之十七年擊降富州叛酋沈絃經正統元)¶
<pb:KR2k0055_WYG_017-9b>¶
　　(年平四川㑹川黎溪賊矣的等二年復平馬龍他/郞甸酋刀甕四年征麓川土逆思任無功而還至)¶
　　(楚雄遒卒年七十二賜葬賻追封王諡忠敬晟在/鎮四十餘年修文講武安輯漢夷重科舉招遺逸)¶
　　(奉職勤慎區晝盡/善綽有父風焉)¶
　定邊伯沐昻(英三子年十九授散騎舍人洪武三十/五年陞府軍左衞指揮僉事永樂初使)¶
　　(雲南遂晋輔鎮邊務機宻晟輒遣昻報悉稱㫖四/年計擒師宗元江諸蠻陞右軍都督同知正統初)¶
　　(從晟討平矣的刀甕諸酋四年復従晟征麓川嵗/餘互有勝負事詳師旅考六年與定逺伯蔣貴兵)¶
　　(部尚書王驥㑹兵進討至騰衝昂分兵由干崖南/甸進𢷬其巢穴俘馘無算進左都督卒年六十七)¶
　　(贈定邊伯諡武襄昻孝友和易御人一以誠信不/以利害為取舎凡舉動皆合人情卒之日滇人為)¶
<pb:KR2k0055_WYG_017-10a>¶
　　(之罷市子禧字可恬有詩名授錦/衣衞副千户早卒著有敬軒集)¶
　黔國公沐斌(晟長子事母盡孝正統五年襲封繼武/襄鎮守適麓川多事巡撫楊寧有才畧)¶
　　(斌以鎮静濟之及從征孟養多所斬獲皆讓功於/王驥人服其徳量景泰元年卒年五十四贈太傅)¶
　　(諡滎/康)¶
　黔國公沐琮(斌子成化元年襲封佩征南將軍印鎮/守三年捕獲尋甸廣西二叛酋改土設)¶
　　(流又次第討平馬龍麗江劍川順寕羅雄及臨安/之昌明缺箐赤石崖等蠻以功晉太子太𫝊𢎞治)¶
　　(九年卒年四/十七諡武僖)¶
　黔國公沐崑(琮從姪誠子琮無嗣立之朝議謂崑為/西平裔孫當從侯爵守臣争之謂南人)¶
<pb:KR2k0055_WYG_017-10b>¶
　　(知有黔國公不知有侯也侯之恐為所輕𢎞治九/年遂襲公爵時年十四随佩征南將軍印發兵平)¶
　　(龜山竹箐蠻諭定孟養孟宻之爭寨者又合川貴/二鎮兵平宋魯之亂擒師宗州賊張長受安南叛)¶
　　(酋那代以功加太子太傅正徳十四年/卒年四十贈太師諡莊襄著有玉岡集)¶
　黔國公沐紹勳(崑子襲封加授太子太傅嘉/靖十六年卒贈太傅諡敏靖)¶
　黔國公沐朝輔(紹勲長子襲封加授太子太傅嘉靖/二十六年卒贈太傅諡㳟僖能文有)¶
　　(文樓/漫稿)¶
　黔國公沐朝弼(紹勲次子先授都督同知因朝輔二/子融鞏皆甫襲而殤遂襲封隆慶六)¶
　　(年被劾詔削其/爵安置南京)¶
<pb:KR2k0055_WYG_017-11a>¶
　　黔國公沐昌祚(朝弼長子襲封萬歴十三年平岳鳳/加太子太保二十四年乞休子叡代)¶
　　　(鎮上以昌祚有平順大土酋功晉右都督三十五/年武定尋甸諸酋反圍省城昌祚論奏叡與巡撫)¶
　　　(陳用賓罪俱被逮仍起昌祚視事晉太/傅兼太子太傅天啓四年卒年七十)¶
　　黔國公沐叡(昌祚子襲封後/為父論逮除名)¶
　　黔國公沐啟元(叡子天啟五年襲封屢與/撫按搆難崇禎三年暴卒)¶
　　黔國公沐天波(啟元子崇禎三年年十二襲封事不/自專必禀命於毋元謀土官吾必奎)¶
　　　(叛調安南土宣撫沙源子定洲協討定洲蓄異謀/乆不進及至省城遂襲天波時變起倉卒天波欲)¶
　　　(効死其左右以存身滅賊為言乃出走楚雄與副/使楊畏知畫䇿固守賊攻累年士民皆無離志城)¶
<pb:KR2k0055_WYG_017-11b>¶
　　　(得不䧟孫可望李定國等入滇遣人招天波天波/執義不赴可望等約以雪仇恢復乃歸各官皆受)¶
　　　(偽符天波獨佩黔國舊印及可望入黔遂與李定/國謀迎明桂王子由桹事之時偽王艾能奇死由)¶
　　　(桹及定國欲以能奇妻妻天波使將其衆天波力/辭不受後從由桹入緬諸臣多傲慢天波於顛沛)¶
　　　(中執君臣禮甚謹緬酋謀獻由桹誘至木城天波/察其有變揮石鎚殺數十人遂遇害其子忠亮被)¶
　　　(執不食旬日死黔國自沐英傳至天波凡十/三世天波更殉難以死遂與明運相始終焉)¶
　本朝¶
　　　吳三桂(遼陽人明季授寧逺衞總兵加平西伯李/自成陷京師三桂赴)¶
(世祖軍前投誠乞兵討賊及自成滅中府順治十五年同/  詔封平西大將軍平西王駐劄漢)¶
<pb:KR2k0055_WYG_017-12a>¶
　(命三大兵入滇十六年雲南平遂親王康熙十二年反/    桂移鎮雲南十八年晉平西)¶
(聖祖命寇黔蜀楚粵事詳師旅考三桂先以病死戮屍示/      六師討平之)¶
　　　(衆/)¶
　¶
　¶
　¶
　¶
　¶
<pb:KR2k0055_WYG_017-12b>¶
　¶
　¶
　¶
　¶
　¶
　¶
　¶
　　雲南通志卷十七¶
